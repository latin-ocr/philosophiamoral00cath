448 PARS ΙΙ. PHILOSOPHIA MORALIS SPECIALIS.

licet iniuste, possidere dicendus sit, an vero ipsa vis obligandi,
quae eius praeceptis inest, aliunde oriatur, controvertitur.
Triplex sententia adest:

a) Veteres sentire videntur usurpatorem non habere ipsam
potestatem seu iurisdictionem regiam, sed interim, quamdiu
intrusus manet in suo loco, rempublicam eius acta ad bonum
commune rata [labere seu quoad singulos actus· zita‘z'sdz'ctz'onem
supplere. Ita de Lago l. c, disp. 37, n. 333 Suarez‘, De leg.
l. 3, c, 10, n. 9. Illi ergo actus non proprie a tyranno, sed
a republica vim obligandi habent. Haec tamen sententia
supponit potestatem supremam saltem in radice semper esse
apud rempublicam seu totum populum, quae suppositio uni-
versim et pro omni casu vera esse non videtur.

b> Recenll'm‘es multi affirmant usurpatorem possidere de
facto habitualiter, quamvis iniuste, potestatem. Non tamen
eodem modo loquuntur. Alz‘z' (ἰλῶν-[τίθης Ethica [1880] 274)
dicunt supremam potestatem non esse ius personale, sed reale,
quod personae competat ratione rei quae possidetur, ac proin
non tam ad usurpatorem quam potius ad auctoritatem per-
tinet, quae, licet iniuste ab illo possideatur, tamen proprio
effectu et vi non destituitur. Sed haec sententia est difficilis.
Nam quae est illa res, quacum ius ordinandi societatem co-
nexum dicitur? Non potest responderi esse auctoritatem, quia
auctoritas nihil aliud est quam ius ordinandi societatem. Si vero
respondetur illam rem esse potestatem physicam ordinandi so-
cietatem, inde sequeretur legitimum principem, quam primum
potestate physica ordinandi societatem iniuste privatur, v. g. per
incarcerationem, supremam potestatem iam non possidere ideo-
que iam nullum eiusdem actum legitime exercere posse. Nequit
enim suprema potestas simul duabus personis integra inesse.

Ipse S. Thomas sentire videtur usurpatorem non habere
potestatem habitualem (2, 2, q. 104, a. 6 ad 3): «Principibus
saecularibus . . . si non habent iustum principatum, sed usur-
patum, vel si iniuste praecipiant, non tenentur subditi ob-
oedire nisi forte per accidens propter vitandum scandalum
vel periculum.»

c) Alii (Tongim‘gz‘, Philos, mor. n. 432) dicunt societatem'
civilem sine auctoritate permanere non posse ideoque illi se

