236 PARS Π. PHILosoPmA MORALIS SPECIALIS.

nullius aliquas sibi occupare vel saltem labore acquirere
potuisset. Supponamus v. g. aliquem sibi domum aedificasse,
agrum coluisse, instrumenta fecisse, gregem pecorum pro·
creasse: cur haec non pertinebant ad ipsum? potuissetne lex s
illa sine iniuria auferre, nisi supponatur omnia ab initio fuisse
positive communia?

Prob. min. Ad a). Nulla ratio pro tali dominio positivo
in totam terram afferri potest, immo illud fuisset inutile sive
primis hominibus sive toti generi humano, quia se exten-
disset ad partes terrae remotissimas et ignotas, de quibus
disponere illis impossibile erat. Praeterea eo supposito nemo
potuisset sibi ne per laborem quidem, cum diversi in diversas
partes secederent, aliquam partem terrae ut propriam occu-
pare, si antea principis vel totius communitatis ad id licen-
tiam rogare oblitus fuisset vel eandem non obtinuisset.

Ad b). Negandum est Adamo vel aliis competivisse do-
minium iurisdictionis in totam terram, ita ut potuissent alios
prohibere ab occupanda parte terrae, si in regiones remotas
immigrabant. Tale enim dominium fuisset prorsus inutile,
immo potius nocivum. Potuissent enim posteros impedire,
quominus in alias regiones migrarent easque sibi occuparent.

368. Prob. 3. Lex civilis non sufficienter explicat factum
tam universale et constans proprietatis privatae apud populos
non solum cultos, sed etiam maxime incultos, saltem quoad
bona mobilia.

Prob. 4. Privata dominia singulis individuis et familiis
generatim sunt necessaria. Az‘qm' individua et familiae sunt
statu civili antiquiores, Ergo etiam privata dominia sunt
statu civili antiquiora, nec poterat auctoritas civilis eadem
utpote necessaria abrogare.

369. PARS ΙΙ. Non solo pacto.

Prob. Ratio Ι. et 2. prioris partis etiam contra hanc se-
cundam partem valet. Praeterea 3. eiusmodi pactum omnino
gratis confingitur. Sed etiam dato primos homines tali pacto
inter se convenisse, quodnam ius habebant omnes posteros
obligandi? Cur hodie homines singuli vel certe maior pars

