202 PARS Ι. PHILOSOPHIA MORALIS GENERALIS.

livam (legem); quid autem sit ius dominativum, non explicat.
Immo, si sibi constare velit, negare debet dari verum ius
dominativum. Ius enim dominativum est facultas moralis
ab aliqua lege concessa, cui respondet officium conscientiae Ι
in aliis3 at Kantius negat ius esse aliquid morale. Ergo
negare debet dari Verum ius dominativum.

2. Falsum est auctoritatem externam, sivi divinam sive
humanam, non imponere, generatim saltem, per legem veram
oblzgcztimzem in conscientia. Verum quidem est legem iuri-
dicam de se solum postulare actionem externam neque per
56 praescribere motivum internum, sed Ι) hoc valet etiarn
de legibus positivis non iuridicis, immo aliquo modo de
legibus naturalibus, quae respiciunt ordinem externum. Sic
dives, qui eleemosynas de facto dat, hanc legem implet,
saltem ex parte, etsi id v. g. faciat ex mera impatientia.
Dixi: ex parte; nam ut quis legem naturalem plene seu ex
toto observet, etiam recta intentio interna requiritur. Dein
2) falsum est legem externam non obligare in conscientia
ad actionem externam ponendam. Praeterea 3) falsum est
hominem se ipsum obligare imperativo categorico ad illas
actiones externas ex recto motivo ponendas, haec obligatio
oritur ex lege naturali. Denique 4) falsum est legislationem
externam posse esse contrariam ordini ethico3 nequit enim
dari obligatio ad rem intrinsece inhonestam.

3. Falsum est finem ordinis iuridici seu legislationis ex—
ternae esse efficere, ut omnes aequali libertale externa
fruantur. Finis legis civilis est bonum societatis civilis. Hoc
autem bonum non consistit in aequali libertate omnium et
multo minus in ea sola. Ceterum de hac sententia infra
(n. 509) sermo recurret.

4. Kantius sibi contradicit. Ex una parte negat extra
civitatem dari verum ius, quia asserit «ius et facultatem
cogendi esse unum idemque»; ex altera vero parte admittit
saltem ius innatum libertatis, quod omnibus aequaliter et
inalienabiliter competat.

243. Coroll. I. Ergo nihil simpliciter honestum esse potest,
quod ordini iuridico repugnat. Ex conformitate tamen actionis

