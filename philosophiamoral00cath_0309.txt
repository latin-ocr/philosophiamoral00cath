LIB. Ι. CAP. IV. DE IURE PROPRIETATI& 285

Kam‘ (Rechtslehre I, g 8) aliisque plurimis ius proprietatis
a legibus civilibus seu auctoritate politica derivant. Non
tamen omnes eodem modo loquuntur. Secundum alios ius
proprietatis libere introductum fuit, secundum alios vero sua-
denti vel aliquo modo exigenti humana natura.

364. 2. Grotius <De iure belli et pacis l. 2, c, 2, ξ 2, n. 5),
Pufendorfius aliique ius proprietatis pacto aliquo pm‘ng‘em'o
sive tacito sive explicito introductum esse existimant. Putant
nimirum homines iam fundata societate ob utilitatem publicam
aliquam bonorum partem inter se divisisse, de reliquis vero
convenisse, ut fierent primi occupantiS, solum sibi reser-
vantes ius usus innoxii rerum alienarum et ius sibi sumendi
in extrema necessitate, quantum ad conservationem neces-
sarium foret.

365. 3. Sunt denique non pauci, qui cum Lockio, Riccardo
aliisque ius proprietatis unice ex iure hominis connato ad
fructum laboris sui repetendum esse autument. Ita inter
recentiores v. g. H. George.

366. PARS I. Non legibus humanis solis.

Prob. 1. Si lex civilis ius proprietatis creavit et con-
stituit, eadem posset hoc ius iterum abrogare et introducere
communionem bonorum, quam communistae volunt. Atqui
probavimus communismum esse impossibilem. Ergo ius pro-
prietatis non potest fundari sola lege civili, sed debet aliud
fundamentum habere.

367. Prob. 2. Sententia, quam impugnamus, supponit vel
a) initio omnia fuisse communia positive, vel saltem b) primos
rectores communitatis humanae habuisse ius iurisdictionis in
totam terram. Atqui haec suppositio non solum est prorsus
arbitraria, sed videtur absurda. Ergo . . .

Proh. mai. Nisi supponatur omnia fuisse positive com-
munia primaevae hominum communitati vel saltem supremos
rectores habuisse dominium iurisdictionis in totam terram,
lex civilis vel decretum principis nullo modo fuissent neces-
saria ad inducendam proprietatem, cum quilibet ex rebus

