LIB. 11. CAP. ΙΙΙ. DE SOCIETATE CIVILI. 455

UD

2. DE EARUM LICEITATE.

THESIS XCIII.

618. Nulla praedictarum regiminis formarum per se in-
iusta aut illicita censenda est.

Prob. 1. Potest accidere, ut aliqua societas libera hominum
conventione fundetur ab hominibus independentibus. Iam in
hoc casu possunt, sicut libere constituunt societatem, ita etiam
libere subiectum auctoritatis determinare atque potestatem
supremam vel sibi retinere vel in unam personam vel in
aliquod collegium transferre. Ergo quaelibet ex praedictis
formis potest esse ligitima.

Prob. 2. Quaelibet forma regiminis licita est, in qua auc-
toritas ita exerceri potest, ut finis societatis civilis attingatur.
Atqui hoc fieri potest, sive forma regiminis est aristocratica
sive democratica sive monarchica. Id etiam historia luculenter
confirmat.

619. Sclcol. Si quaeritur, quaenam ex dictis formis respectu
originis magis immediate naturalis clici queat, haec prae-
rogativa ex nostra sententia (n. 503) prae ceteris competit
formae monarchicae, quae hucusque ubique communius viguit
et, quantum eX historia constat, tempore prima fuit. Ex fa-
milia enim patriarchali connaturaliter regimen monarchicum
ortum est. In quantum autem eX praesenti tempore futurum
praesagire licet, democratia magis magisque ubique invalescet.

ἓ 3. QUAE EARUM VIDEATUR PRAESTANTIOR.

THESIS XCIV.

620. Nulla regiminis forma ceteris ita praestat, ut iis pro
quibuscumque adiunctis praeferenda censeri possit.

Praenota: Loquimur de his formis absolute, eas in abs-
tracto inter se comparando.

Prob. 1. Illa enim regiminis forma optima est, quae prae
ceteris ex una parte auctoritati politicae facultatem praebet
libere, expedite, efficaciter munus suurn exercendi, ex altera
parte tamen libertatem et iura privatorum in tuto collocat.

