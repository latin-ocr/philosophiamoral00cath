28 PARS Ι. PHILOSOPHIA MORALIS GENERALIS.

sect. Ι) aliorumque, qui ponunt utrumque actum esse de
essentia beatitudinis,

3. Quaestio multum dependet a definitione essentiae bea—
titudinis. Nos hoc nomine intellegimus cum S. T lzoma «con-
secutionem ultimi finis» vel «possessionem boni perfecti» vel
etiam id, quo status beatitudinis ab omni alio statu distinguitur,
et quod est primum in hoc stam, ita ut reliqua, quae ad bea-
titudinem pertinent, ex eo necessario consequantur. Easdem
definitiones etiam §nares (l. c. disp. 4, sect. Ι, n 4 et 5) «ex
communi consensu omnium, qui de beatitudine loquuntur»,
colligit.

22. Prob. 1. Essentia beatitudinis consistit in consecutione
ultimi finis seu “in possessione supremi boni (Dei). Atqui
finem non consequimur vel possidemus per actum voluntatis,
sed per actum intellectus seu cognitionem. Ergo in hac co-
gnitione consistit essentia beatitudinis.

Proh. mill. Actus voluntatis circa finem sunt amor, de-
siderium, gaudium. Atqui nullo ex his actibus finem con-
sequimur. Non amorc; nam amor fertur in bonum (finem)
et absens et praesens. Verum quidem est amorem boni prae-
sentis esse maiorem, sed ipse amor intensus rem non facit
praesentem, sed supponit eam per aliud fieri praesentem et
possideri. Non desiderio,· nam desiderium fertur in bonum
absens, ut illud consequatur. Neque delectatione, quae est de
bono habito. Ipsa possessio boni est causa delectationis et
ab hac supponitur. Si enim aliquam rem intense amamus et
non possidemus, non delectamur, sed potius tristamur et eam
consequi studemus. Ex re dein possessa oritur gaudium.

Prob. 2. Id recte dicitur essentia beatitudiniS‚ quo beatitudo
ab omni alio statu distinguitur, et quod in eadem est primum
radixque ceterorum. Atqui id valet de perfecta Dei cogni-
tione. Ex perfecta enim cognitione summi boni necessario
oritur amor eiusdem et gaudium et reliqua, quae ad beatitu-
dinem pertinent. Ergo . . .

Pertinet tamen amor perfectus sicut et gaudium ad beati-
tudinis essentiam physicam, quo nomine comprehenduntur
omnia, sine quibus beatitudo a parte rei exsistere non potest.

