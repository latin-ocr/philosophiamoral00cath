420 PARS 11. PHILOSOPHIA MORALIS SPECIALIS

ξ 5. QUAE IURA ET OFFICIA AUCTORITATI CIVILI COMPETANT
CIRCA EDUCATIONEM ET SCHOLAS.

Ι. Num educatio iuventutis spectato ordine mere naturali
ad ambitum potestatis civilis pertineat?

THESIS LXXXVIII.

557· Ius directe et immediate curandi educationem libe-
rorum in ordine mere naturali per se ad solos parentes
pertinet.

St. Q. Dicimus per se, i. e. abstrahendo a casibus om-
nino extraordinariis, ubi certo constaret quosdam parentes
educationem liberorum plane neglegere. Sel. parentibus gra-
vissimum officium incumbit filiis necessariam educationem
impertiendi. Quodsi igitur in aliquo casu certo constet eos
huic officio plane deesse — id quod non generatim supponere
licet, sed pro unoquoque casu individuo probandum est —-,
potest magistratus eos intuitu boni communis congruis mediis
adigere, ut suo muneri saltem in essentialibus satisfaciant,
nequaquam autem per se educandi curam directe assumere,
quamdiu parentes eidem satisfacere valent.

568. Prob. 1. Parentibus solis a natura directe commissum
est officium educandi liberos. Ergo ii soli etiam ius habent
hoc officium exercendi. Ius enim supponit officium.

Prob. 2. Si hoc officium etiam aliis quam parentibus
directe commissum esset, deficeret necessaria ad bonam edu-
cationem unitas, immo possent hi vi iuris naturalis iustos
parentum conatus frustrare.

569. Prob. 3. Si ulli extra familiam ius educandi corn-
peteret, id esset auctoritas publica. Atqui haec tale ius non
habet. Ergo . . . Α

Proh. min. Ι. Educatio enim est per se bonum domesti-
cum, ad quod assequendum ipsa familia a Deo instituta est,
neque est hoc bonum eiusmodi, quod non possit generatim
per ipsam familiam sufficienter attingi. Ergo saltem directe
ad activitatem auctoritatis politicae non pertinet. 2. Rationes,
quae ad hoc ius auctoritatis publicae probandum afferri so-
lent, id non evincunt.

