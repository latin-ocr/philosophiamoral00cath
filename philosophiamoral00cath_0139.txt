CAPUT IV. DE VIRTUTIBUS ET VITIIS. 1 15

133. Prob. Virtus perfecta ea est, quae constanter et fir-
miter in omnibus occasionibus honestum eligit et exsequitur.
Atqui tali modo una virtus perfecta esse non potest, quin
adsint reliquae virtutes ad communem usum necessariae.
Ergo . . .

Proh. min. Ante omnia ad perfectam virtutem requiritur
perfecta prudentia. Nam virtus moralis strictiore sensu est
habitus electivus secundum dictamen prudentiae (n. 126, 3).
Atqui prudentia perfecta esse non potest, quin adsint ceterae
virtutes morales in appetitu. Prudentia enim supponit rectam
dispositionem appetitus, quia quilibet iudicat, prout affectus
est; nec solum supponit appetitum recte dispositum in ma-
teria unius virtutis, sed in materia omnium virtutum, quae
ad communem usum pertinent. Nam materiae virtutum inter
se cohaerent, et actus unius virtutis saepe fit difficilis propter
actum alterius. Sic v. g. oboedientia fit saepe difficilis, quia
versatur in materia, quae repugnat superbiae, sensualitati,
pigritiae, timori etc.; iustitiae saepe pericula oriuntur ex
defectu temperantiae (v. g. in adulterio) vel ex avaritia etc.
Iam nisi in his omnibus appetitus sit recte dispositus, iudicium
prudentiae in iis corrumpetur.

Quae diximus, valent de virtutibus, quae habent materias,
circa quas exercitium unicuique communiter contingit ; non
autem de iis, quae hominem perficiunt circa aliquem eminen-
tem statum, v. g. de magnificentia. Nihilominus, qui habet
virtutes communes in statu perfecto, etiam habitus virtutum
extraordinariarum possidet in potentia propinqua, ita ut eas
data occasione modico exercitio sibi acquirat (S. Tlmm. Ι, 2,
q. 65, a. Ι ad I).

Obi. ι. Supposito etiam, quod intellectus sit perfectus in suis
iudiciis de actionum honestate, potest voluntas spernere illa iudicia
et malum amplecti. Atqui illa perfecta iudicia sunt actus pru-
dentiae. Erge potest haberi prudentia sine virtutibus moralibus
in voluntate. ⁸

Resp. Dist. mai. .· Supposito perfecto intellectus iudicio potest
voluntas male agere in uno alterove cam, cem„ frequenter et diu,
nego. Cone. min. et dist. cens: Potest haberi prudentia imperfecta
et incohativa sine virtutibus in voluntate, conc„ prudentia perfecta,

