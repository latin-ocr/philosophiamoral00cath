LIB. 11. CAP. 111. DE SOCIETATE CIVILI. 469

640. Sclcol. 2. Argumentis, quibus thesin probavimus, iam
soluta est quaestio, num expediat vel opportunum sit poenam
mortis infligere. Nam poenam iniungere, quae necessaria
est ad securitatem publicam servandam, non potest esse im-
portunum vel non expediens, saltem generatim. Per hoc
tamen non tollitur supremae potestatis ins condonandi in-
terdum poenam a lege statutam. Hoc iure condonandi
publica auctoritas eX triplici ratione praedita sit oportet:
a) contingere potest, ut lex humana mortuis litteris expressa
interdum ob specialia adiuncta iudicem cogat ad ferendam
sententiam fortasse nimis duram et acerbam, quae vel tem-
peranda vel etiam plene remittenda videatur. Hoc autem
iudicium solum, supremo iudici seu regi reservandum est, ne
iudicia fiant remissiora, vel etiam iudices facilius partium
studio flecti possint, vel denique nimia discrepantia iudiciorum
in re adeo gravi habeatur intra idem regnum3 b) fieri etiam
potest, ut stricta exsecutio poenae in casu particulari magna
incommoda toti communitati afferat, dum e contrario con-
donatio poenae eidem utilis vel saltem minus nociva esse
potest quam poenae inflictio, denique c) boni communis,
praesertim quantum spectat ad observantiam legum facilius
obtinendam, plurimi interest, ut supremum caput civitatis non
solum timeatur a subditis, sed etiam ametur. Quamobrem
debet interdum posse ostendere suam bonitatem et clementiam,
quod facillime et efficacissime fit condonando poenam, quando
causa rationabilis id suadet.

641· Obi. I. Secundum nos unica ratio, cur iuste aliquis mortis
supplicio addici possit, est 1. quia hoc supplicium est necessarium
ad impedienda pericula, quae societati ab hominibus facinorosis
imminent3 2. quia sola poena mortis multos sufficienter a gravibus
criminibus deterret. Atqui neutra ratio valet. Nam Ι) facinorosi
possunt perpetua incarceratione impediri, quominus nova crimina
perpetrent, 2) perpetuus carcer ignominiosus a plurimis magis
timetur quam ipsa mors.

Resp. Cone. mai. Nego min. Ad rat. addit. ad 1, nege. Nam
semper est periculum, ne vi vel fraude evadant, praesertim tem-
pore tumultus publici. Praeterea saepe mors alicuius necessaria
est, quia est caput alicuius factionis, quae ipso vivente exstirpari

