LIB. Ι. CAI'. IV. DE IURE l‘ROI'RIETA'l'IS. 267

causas ultimas pervenit ad cognitionem causae primae, i. e.
Dei creatoris, infiniti, immutabilis, qui est ultimus finis rerum
omnium, et ita sibi format ideas religiosaS‚ morales etc. uni
versales, necessarias, quae pro omnibus hominibus omnium
temporum et locorum valent. Falsum est ergo totum ordinem
idearum ultimatim unice pendere ab ordine oeconomico. Iam
quis non videt has ideas religiosas et morales maximam vim
habere quoad evolutionem generis humani? β) Contradicit
historiae. Sic v. g. religio christiana renovavit faciem terrae;
nemo autem nisi osor veritatis serio asserere potest christia-
nismum esse fructum condicionis oeconomicae‚ qualis suit
tempore Christi. Simili modo liumanismus, reformatio quae
vocatur etc. maximi fuerunt momenti pro evolutione generis
humani. γ) Quod speciatim assertionem attinet, evolutionem
historicam semper fieri per pugnas classium, eadem multum
exaggerat. Negari non potest etiam eiusmodi pugnas clas-
sium influxisse in evolutionem populorum, sed id semper et
ubique factum esse et fieri debere falsum est, ut ex historia
constat. Frequentius quam pugnae classium eiusdem populi
pugnae inter varias nationes et religiones ordinem socialem
funditus mutaverunt. In tota historia populorum Asiae, prae-

sertim antiquorum, vix umquam fit mentio alicuius pugnae
inter classes eiusdem populi.

338. b) Hac theoria historica simul cum theoria valoris iam
utuntur Marxius eiusque discipuli ad demonstrandum ex
ordine hodierno capitalistico necessario paulatim progerminare
et enasci ordinem socialem, quem cupiunt socialistae. Tota
evolutio oeconomica hodiernae societatis tendit in maiorem
semper centralisationem productionis, ‚seu productio in dies
magis magisque fit socialistica‚ i. e. semper plures ordinate
ad eandem productionem concurrere debent. Minores enim
fabricae et minora negotia in concursu cum maioribus, quae
plerumque melioribus condicionibus (v. g. melioribus et
maioribus machinis, maiore vi pecuniae etc.) gaudent, vin-
cuntur, ita ut paulatim dispareant et simul cum ipsis classes
populi mediae. Quia enim bona productiva sunt in possessione

privata, simul cum hac centralisatione productionis divitiae

