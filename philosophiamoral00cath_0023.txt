TABULA THESEON.

LXXVII. Vinculum iuridicum, quo societas civilis constituitur,
oriri nequit ex pacto ut causa proxima per se efficienti .

LXXVIII. Doctrina veterum de origine civitatis et potestatis poli-
ticae plurimum differt ab ea, quam Rousseau aliique de eadem re
proponunt . .

LXXIX. Veterum doctrina de origine civitatis per pactum uni-
versim et pro omni casu vera esse non videtur3 hinc etiam immerito
affirmatur potestatem politicam necessario et ubique primitus residere
penes totum populum, ita ut numquam possit ab aliquo principe iuste
haberi‘nisi titulo translationis per consensum populi

LXXX. Determinatio originaria subiecti potestatis civilis fieri potest
variis causis, quae alicui personae in concretis circumstantiis tantam
moralem praeponderantiam et auctoritatem conferant, ut ipsa sola ad
regendam societatem idonea sit; inter has autem causas praecipua est
dignitas patriarchalis, coniuncta cum dominio fundorum .

LXXXI. Civitatis finis non est sola custodia ordinis iuridici ad
efficiendam libertatis harmoniam necessarii

LXXXII. Finis civitatis non est bonum publicum consideratum ut
finis in se .

LXXXIII. Finis civitatis est prosperitas publica sive complexus
condicionum requisitarum, ut omnia, quantum fieri potest, membra
organica societatis omnimodam felicitatem temporalem et fini ultimo
subordinatam directe per se consequi valeant. —— Inter has autem con-
diciones primarium locum occupat fruitio ordinis iuridici, qualem na-
turalis societatis structura postulat3 — secundarium vero sufficiens copia
bonorum animi et corporis, quibus ad praedictam felicitatem efficiendam
opus est, quaeque activitate privata sufficienter attingi non possunt

LXXXIV. Emancipatio politica feminarum admittenda non est .

LXXXV. Etiam societas civilis qua talis tenetur ad cultum Deo
exhibendum . .

LXXXVI. Reicienda est omnimoda separatio inter Ecclesiam et
civitatem

LXXXVII. In rebus mere civilibus civitas est ab Ecclesia in-
dependens; similiter Ecclesia est independens a civitate in rebus
moralibus et religiosis. Earum vero rerum, quae sub diverso respectu
ad forum turn ecclesiasticum tum civile pertinent, et in quibus mutua
conventione concordia non obtinetur, supremum iudicium est penes
Ecclesiam . .

LXXXVIII. Ius directe et immediate curandi educationem libe-
rorum in ordine mere naturali per se ad solos parentes pertinet

LXXXIX. Monopolium quod vocant scholarum, vi cuius auctoritas
publica civilis sibi unice ius reservat scholas aperiendi, iuri naturali
repugnat

XC. A fortiori publicum scholarum monopolium legi naturali re-
pugnat, si parentes insuper legibus adstringantur, ut liberos per certum
tempus in publicam disciplinam tradant . ⁷

387
397

407

413

414

420

424

426

