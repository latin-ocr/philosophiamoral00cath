358 PARS Π. PHILOSOPHIA MORALIS SPECIALIS.

THESIS LXXIV.

47 9- Societas civilis in sua specie considerata communem
hominum socialem naturam necessario consequitur.

(Arm, Polit. l. 1, c. 1. S. leom., C. gent. l. 3, c. 85; S. th. 1, q. 96, a. 4. ᾖ
Setarez, De leg. III, I, n. 3.)

St. Q.1. Hoc loco errorem eorum refutamUS, qui ad
evertendum facilius ordinem socialem vigentem commenti sunt
aliquem statum primitivum non socialem, ex quo homines
non naturali necessitate, sed pacto libero 2‘72 societatem trans-
ierint. Praecipui propugnatores huius doctrinae vulgo censen-
tur Hobbes et Rousseau; eo tamen inter se differunt, quod
Hobbes († 1679) finxit statum aliquem primitivum antisocia-
lem, in quo omnia omnium erant communia, quilibet habebat
ius faciendi quidquid volebat, et hinc propter cupiditates
oriebatur bellum omnium contra omnes. Ex hoc statu ho-
mines impellente metu mutua conventione pacis in societatem
transierunt et se alicui voluntati communi (superioris) sub-
iecerunt. Secundum Rousseau († 1778) homines ab initio
extra omnem societatem, saltem civilem, in statu aliquo sil-
vestri simplices et felices nullis obstricti legibus vivebant.
Ex hoc statu paulatim liberis conventionibus in statum so-
cialem transierunt, dividendo inter se rerum proprietatem et
nexus sociales ineundo. Cum tamen omnes sint naturali iure
prorsus aequales et liberi, nulla societas potest esse legitima,
in qua haec libertas et aequalitas originaria tollitur. Recen-
tiores quoque materialistae <Darwinistae> homines paulatim e
statu beluino ad condicionem humanam se evolvisse fingunt.
Non tamen asserunt libere homines societatem fundasse,
quia generatim libertatem voluntatis negant.

2. Loquimur de societate civili generatim et in sua specie
considerata3 neque enim negamus singulas civitates tum quoad
exsistentiam tum quoad formam contingentes esse.

480. Prob. 1. Ex facto historico. Institutum‚ quod semper
et ubique cum genere humano conexum apparet, quodque
non solum nullis vicissitudinibus et procellis deleri potuit,
sed eo magis se evolvit, quo perfectior est natura humana,

