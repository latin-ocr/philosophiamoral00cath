PARS ΙΙ. PHILOSOPHIA MORALIS SPECIALIS.

to
ιο
Ox

THESIS XLVIII.

282. Directa et privata auctoritate suscepta sui ipsius
occisio legi naturali repugnat.

(S. Tlmm. 2, 2, q. 64, a. 5. de Lago, De iustitia et iure disp. 10, sect. Ι.
Moralphil. II 54 sqq.)

St. Q. Ι. Dicitur directa occisi0‚ quae scl. in se ipsa
(sive ut medium sive ut finis) est volita seu intenta (sui-
cidium), ut distinguatur ab occisione indirecta, quae habetur,
cum quis aliquid aliud intendens actionem ponit, ex qua
mortem secuturam praevidet.

2. Adversantur thesi multi Stoici, praesertim Seneca (Epist.
58 et 70), inter recentiores Humius‚ Benthamu5‚ Schopen-
hauer, Paulsen, alii.

Prob. Homo se ipsum interficiendo sibi arrogat dominium
directum (n. 25 3) in suam vitam, quod soli·Deo competit.
Atqui talis arrogatio est gravis laesio iuris divini. Ergo
homo se ipsum occidendo graviter violat ius Dei.

Proh. mai. Destructio alicuius rei propria auctoritate facta
est supremus actus dominii in eandem. Atqui homo non
habet dominium directum in suam vitam, sed solus Deus,
Nam: Ι. homini saltem generatim dispositionem de vita sua
esse subtractam, ita ut non possit pro libitu se occidere,
patet ex vehementi appetitu naturali, quo sicut omnia viventia
studet se in suo esse conservare et corrumpentibus resistere.
Hic enim appetitus manifeste ostendit voluntatem conditoris
naturae, ut homo vitam suam conservet. 2. Hominem autem
nullo modo habere dominium sui ipsius hac ratione potissimum
probatur. Dominus alicuius rei est ille, in cuius utilitatem
eadem primario est ordinata, ita ut de ea possit in suum
commodum cum exclusione aliorum disponere. Atqui homo
ipse non est in suam propriam utilitatem primario ordinatus
ita ut possit cum exclusione aliorum de se disponere, sed,
primario ordinatus est in gloriam et obsequium Dei. Ergo
non est dominus sui ipsius, sed solum eorum, quae in ipsius
utilitatem sunt ordinata.

Dices: Non obstante hoc dominio Dei licet fortasse homini
in quibusdam circumstantiis extraordinariis, v. g, ad maxima

