Llss. Ι. CAP. V. DE CONTRACTIBUS, 319

dignitati personae humanae adversentur. Operarius enim non
potest de se ipso quolibet modo disponere, ergo neque
hero concedere ius, ut quolibet modo de se disponat. Quodsi
nihilominus herus eiusdem indigentia abutitur, ut ei illicitas
contractus condiciones obtrudat, v. g. quoad diuturnitatem
,laboris quoad securitatem vitae etc, ei iniuriam facit.
Quaeritur, quanta debeat esse merces iussa operarii. Ad
hanc quaestionem difficilem haec videntur respondenda: Ι. Sine
sufficienti ratione a quibusdam asseritur mercedem operarii
semper debere esse certam aliquam quotam lucri totalis illius
negotii, in quo laborat. Haec assertio unice fundari potest
opinione contractum inter herum et operarium necessario esse
contractum societatis (cf. infra sub c); quae tamen opinio
sustineri non potest. 2. Abstrahendo ab extraordinariis
circumstantiis merces sallem non potest sine laesione iustitiae
commutativae infra eam mensuram descendere, quae «par
sit alendo opifici, frugi quidem et bene morato» (encyclica
«Rerum novarnma). Operarius enim generatim tenetur sibi
tantum labore comparare, quantum ad vitam honeste sus--
tentandam opus est. Quodsi invitus pro minore mercede
laborare cogatur, ei fit iniuria. 3. Omnes concedunt posse
operarium per se mercedem legitimis mediis quaerere, quae
illam infimam mensuram non solum excedat, sed etiam par
sit alendae toti familiae suae. 4. Omnes etiam concedunt
saepe posse esse officium carz'z‘all's‚ ut herus mercedem solvat
toti familiae operarii alendae sufficientem. 5. Num autem sit
ex sese officium iustitiae conmmfazime, ut herus tantam
mercedem solvat, controvertitur. Haec nobis dicenda videntur.
Operarius, cum habeat ius fundandae familiae, debet tantam
mercedem acquirere posse, saltem in ordinariis condicionibus,
quanta requiritur, ut cum familia honeste vivere valeat. Ad
hoc autem opus non est, ut statim a primo die matrimonii
merces tanta sit, ut cum ea sola sine respectu ad vitam
priorem et posteriorem operarius totam familiam sustentare
possit. Iam in adolescentia habet officium sibi a mercede
aliqua seponendi pro futuro, ut familiam alere possit, Dein
in matrimonio uxor et infantes iam grandiores eum in ac-
quirendis familiae necessariis iuvare tenentur. Sed cum his

