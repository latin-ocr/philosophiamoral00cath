LIB. 11. CAP. 111. DE SOCIETATE CIVILI. 451

Proh. antec. Plurimi societatis interest ob securitatem
publicam, ut ius supremi imperantis sit apud omnes indubi-
tatum. Atqui haec securitas labefactaretur, si etiam post
longum tempus, cui variae mutationes dynastiarum prae-
cesserint, adhuc de iure dynastiae regnantis dubitare liceret.
Id facile ansam praeberet hominibus ambitiosis, praetextu
alicuius tituli antiquioris ius ad supremam potestatem prae-
tendendi. Sic v. g. in Europa ex tempore revolutionis gallicae
plurimae mutationes politicae saepe plane iniustae factae sunt.
Iam quid, si quaelibet familia iniuste spoliata posset adhuc
hodie clam vel aperte ordinis vigentis mutationem moliri?

51 1· Ad rationes contrarias respondemus bonam fidem requiri
quidem ad praescriptionem sensu stricto, sed non ad illam quasi-
praescriptionem iuris publici, quam in thesi defendimus. Nam
potestas politica ordinatur in bonum commune, quod interdum
non obstante mala fide translationem potestatis in usurpatorem
exigere potest, neque requiritur tempus praescriptionis mathe-
matice definitum. Sufficit, ut aliquando iudicari debeat circum-
stantias supra dictas ad quasi-praescriptionem necessarias de facto
adesse.

Dices: In sententia explicata ratio propria transferens dominium
non est sola diuturna possessio, sed potius necessitas boni com-
munis. Ergo non adest vera praescriptio.

Resp. Com. tetum. Propterea etiam dicimus haberi in nostro
casu quasi praescriptionem seu quoddam analogon praescriptionis,
Est enim per se modus quidam acquirendi, qui a praescriptione
differt, propter defectum tamen alius vocis hoc nomine designari
potest, quia quandam similitudinem cum praescriptione habet.

ξ 3. DE POTESTATIS POLITICAE AMISSIONE.
(Zzgliara, Philosophia mor. [1880] n. 55).

612. Praeter mortem modus amittendae supremae potestatis
legitimus est abdicatio. Cum enim generatim magistratus
munere se abdicare possint, talis facultas principi deneganda
non est, cum speciales rationes ad id afferri nequeant et
exemplum optimorum principum (Coelestini V, Caroli V etc.)
eam supponat. Inquiri hic solet, num princeps etiam pro

filiis suis imperium abdicare possit. Quod affirmandum vi-
29²³

