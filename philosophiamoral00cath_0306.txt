282 PARS [Ι. PHILOSOPHIA MORALIS SPECIALIS.

societatis civilis dominio esse posse, ita ut non magna saltem
pars maneat in privato dominio.

360. Prob. Tres modi videntur excogitari posse, quibus
fundi in communi a tota republica possideantur et admini- *⁷
strentur: vel Ι. ipsa civitas non modo dominium fundorum
habet, sed etiam omnes agros ipsa per officiales suos ad-
ministrat et colit, vel 2. civitas omnes fundos colonis pro
certo pretio locat, vel denique 3. civitas possessores ho-
diernos in sua possessione relinquit et solum eam partem
proventus fundorum, quam supra censum (rent) vocavimus,
titulo tributi sibi vindicat. :isqui omnes hi modi practice
impossibiles sunt.

Proh. min. Ad 1. Primus modus ab ipsis socialistis agra-
riis, ut v. g. ab H. George, vehementer reprobatur. Et recte
quidem. Nam in regionibus praesertim populo repletis terra
indiget assidua et valde intensa cultura. Haec autem non
obtinetur, nisi adsint agricolae fixas sedes habentes, qui
terram suam non solum bene pernoscant, sed etiam magnam
diligentiam ad eius culturam adhibeant. Neutrum autem
haberetur in suppositione, quam expendimus. Nam agri cole-
rentur ab operariis conductis, qui reciperent suam mercedem,
totum autem proventum communitati tradere deberent, quo-
rum proin non multum interesset illum proventum augere et
conservare. Praeterea in hac suppositione destrueretur slatus
agricolarmtc, qui fixas sedes inhabitant easque amant et simul
cum fundis a maioribus acceptis etiam eorum mores con-
servare et posteris transmittere student. Eorum loco haberetur
ingens turba mercenariorum nunc huc nunc illuc commean-
tium, qui ex conservatione ordinis vigentis vix illum ‘com-

modum perciperent.

361. Ad 2. Etiam secundus modus maximas difficultates in
praxi pateretur. Destrueret enim sicut prior modus statum
agricolarum, qui propriam terram incolunt, iisque substitueret
. meros colonos. Dein in hac suppositione progressus culturae
non parum impediretur. Coloni enim tunc solum magnas
expensas saepe pro meliorationibus agrorum necessarias ferunt,
si certi sunt se posse totum fructum ex laboribus et expensis

