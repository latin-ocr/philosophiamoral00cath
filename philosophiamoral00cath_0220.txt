196 PARS Ι. PHILOSOPHIA MORALIS GENERALIS.

iuridicum naturalem. Vocatur eorum sententia posztzvismus
infidiam, qui confundi non debet cum positivismo mo-
rali (n. 61).

Ad positivismum iuridicum pertinent a) omnes illi, qui
positivismo morali adhaerent; b) illi, qui civitatem vel auc-
toritatem civilem fontem omnium iurium esse docent, ut
Hobbes, Bentham‚ A. Lasson, E. de Hartmann3 c) illi, QL-
ius omne ex aliquo pacto tacito vel expresso hominum deri-
vant, ut Rousseau3 denique d) asseclae scholae historicae,
cuius fundator fuit C. F. de Savigny‚ quaeque adhuc hodie in
Germania patronos non paucos habet. Haec schola omne ius
⁷ proprie dictum positivum esse dicit neque alium iuris fontem
admittit nisi historicum. Historicum autem fontem duplicem
distinguit: legem publicam et consuetudinem populi, ex quibus
posteriorem priori dignitate et auctoritate praecellere docet.
Illis rationis dictaminibus, quae olim nomine iuris naturalis
comprehendi solebant, nullam ait per se inesse vim stricti iuris,
ea non esse iuris formulas, sed tantum iuris constituendi nor-
mas et principia. Ius eo fere modo oriri et se evolvere putat,
quo v. g. lingua simul cum populo oritur et se evolvit.

238. Prob. 1. EX conceptu iuris. Ius primario significat
obiectum iustitiae, i. e. iustum seu rem alteri stricte ut suam
ex iustitia debitam. Atqui multa sunt, quae independenter
a quacumque lege positiva vi solius legis naturalis ex iustitia
aliis ut sua debemus. Ergo exsistit ius naturale vi solius
legis naturalis validum.

Proh. min. Inter evidentissima legis naturalis praecepta
est etiam hoc: suum cuique tribuendum esse, idque ex
iustitia, ita ut, qui alii non tribuat, quod suum est, iustitiam
violet. Atqui sunt multa, quae et singuli homines et ipsa
societas perfecta vocare possunt sua independenter a qua-
cumque lege positiva. Nam a) quod homo possit vitam,
facultates, membra, libertatem etc. vocare sua, non provenit
ex lege positiva, sed ex sola 07 dmatzone creatora, qui dedit
homini haec bona, ut iis possit libere uti in suum commodum.
Habemus ergo strictam obligationem iustitiae commutativae,
cui in illo, erga quem habetur, essentialiter corresppndet

