LIB. II. CAP. ΙΙΙ. DE SOCIETATE CIX [LI. 465

vatur. Dein auctoritas civilis habet omnia iura, quae ei ad
rectam administrationem reipublicae necessaria sunt, sive sub-
diti consentiunt sive non. Atqui ad haec iura pertinet ius
puniendi. Ergo . . .

3. Tertia sententia neglegit respectum ad bonum com·
mune, ad quod procurandum auctoritas publica ordinatur3
bonum enim commune saepe exigit poenam delinquentis, etsi
nulla adsit spes emendationis. Emendatio ergo solum finis
secundarius poenae esse potest.

4. Quarta sententia neglegit respectum ad emendationem
delinquentis, quae saltem secundario etiam obtineri debet,
quantum finis primarius permittit. Praeterea poena interdum
etiam ad hoc ordinatur, ut homini malefico auferat potestatem
ulterius nocendi.

5. Quinta sententia admitti nequit, quia crimina puniuntur,
postquam commissa sunt3 quare de defensione sensu proprio
sermo esse nequit, quia haec vult impedire crimina in fieri,
seu vult efficere, ut crimina non perpetrentur. Quodsi de-
fensio latiore sensu sumatur pro conservatione et custodia
boni communis, vera est sententia, sed utitur vocabulo nimis
ambiguo.

636. 6. Sexta sententia non quidem falsa est, sed principium
statuit nimis vagum. Omnis quidem poena est expiatio quae-
dam et reparatio ordinis, et si sermo sit de poena, quam
Deus infligit, hoc principium sufficiens et verissimum est.
Deus enim vult recti ordinis custodiam, in quo eius gloria
extrinseca consistit3 porro ipse sua omniscientia optime novit,
quantum ordo per crimen laesus sit, et quantam poenam
ipsum crimen — etiam secundum subiectivam imputabilitatem
delinquentis — mereatur. —- Sed quoad potestatem coerci-
tivam auctoritatis politicae hoc principium: crimen esse ex-
piandum vel laesum ordinem esse reparandum, nimis generale
et vagum est. Auctoritatis huius non est reparare laesum
ordinem hominis ad Deum; secus deberet pro quolibet pec-
cato mortali poenam capitis infligere, nam peccatum, quod
mortem aeternam meretur, a fortiori meretur mortem tem-

poralem3 neque eiusdem auctoritatis est ordinem individualem
Cathrein, Philos. moralis. Ed. 5. 30

