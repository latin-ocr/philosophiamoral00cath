LIB. Ι. CAP. IV. DE IURE PROPRIETATIS. 311

in bona parentum. Immo si bona ad totam familiam per-
tinent, testamentum foret iniustum3 nisi supponatur omnibus
liberis eandem quantitatem bonorum tribui. Sunt enim omnes
aequali modo membra familiae. Ergo si bona pertinent ad
totam familiam, liberi habent aequale ius ad illa bona.
Praeterea non possent iure parentes sine consensu liberorum
extraneis per testamentum partem bonorum suorum legare.
Denique, si vera esset haec opini0‚ absurda esset quaestio
moralistarum, quaenam quantitas requiratur, ut infantes gra-
viter furto contra parentes peccent. ἡ

402. Schol. 2. Diximus leges civiles posse praescribere
formam, in qua testamenta condi debeant. Quaeritur autem,
utrum testamenta informia, i. e. quae forma a legibus prae-
scripta carent, valida censenda sint an invalida? Scl. abs-
trahendo a lege civili eiusmodi testamenta certe valerent.
Quaeritur autem, utrum lex civilis ea simpliciter invalida
(irrita) reddiderit seu omni valore iuridico privaverit, an vero
iis solum protectionem denegaverit, si lis ad iudicem defertur.
Respondendum videtur legem civilem de se testamenta sim-
pliciter invalida reddere posse. Potest enim auctoritas civilis
non solum formam testamentorum praescribere, sed etiam
declarare quodlibet testamentum hac forma destitutum esse
irritum et nullum, si haec declaratio ad bonum commune
utilis est et iura singulorum circa testamenta non violat.
Atqui utrumque obtinet. Ergo . .

Utrum autem de facto legislatores civiles voluerint hac
potestati uti et simpliciter irritare testamenta informia necne,
eX ipsis legibus civilibus diiudicandum est. Pro plerisque
regionibus iurisperiti censent testamenta informia non esse
simpliciter invalida, sed tam diu ab heredibus iis stari posse,
donec a iudice in iudicio declarentur irrita, ab illo autem
momento tamquam nulla esse consideranda, et hereditatem,
quae solo hoc testamento possidetur, reddendam. (Cf. Van
Gestel, De iust. et lege civ. n. 75 sqq.)

403· Obi.1. (Zallz'nger, Inst. iuris nat. n. 120.) In quavis
alienatione necesse est, ut consensus transferentis et acceptantis
una exsistant. Atqui consensus transferentiS‚ uti et potestas trans-

