LIB. 11. CAP. ΙΙ. DE SOCIETATE DOMESTICA. 345

testatem mutuam in corpus, alter, quo sibi promittunt se
numquam usuros hac potestate, qui simul consistere possunt.
Nemo enim negat coniugibus licere post initum matrimonium
non solum abstinere ab eius usu, sed etiam sibi mutuo con-
tinentiam promittere. Quodsi statim post matrimonium initum
hoc licite facere possunt, non apparet, cur id non possint
antea. Nec dici potest eiusmodi contractum matrimonialem
carere omni effectu; nam efficit vinculum stabile coniugale,
ita ut v. g. iam simultaneum matrimonium cum alia persona
valide inire nequeant.

452. Sclml. 2. Ex fine et natura matrimonii colligi possunt
haec officia coniugum inter se:

Ι. respectu finis primarii habent ius mutuum ad omnia,
quae ad honestam generationem et educationem requiruntur;

2. respectu finis matrimonii secundarii habent ius cohabi-
tationis et ius exigendi ea vitae domesticae obsequia, quae
pro diversitate sexus et status ad mutuum praesidium et sub-
sidium requiruntur.

453· Obi. ι. Finis principalis matrimonii est bonum prolis. Atqui
hic finis impeditur in casu sterilitatis, si matrimonium est insolubile.
Etgo in eo casu matrimonium est nullum.

Resp. Com: mai. Dz’st. min..- Impeditur in casu sterilitatis pro
aliquo homine particulari et per accidens, cana, per se et generatim,
nego. De institutione naturali, quae ad bonum commune ordinatur,
non iudicandum est secundum ea, quae per accidens in aliquo
casu particulari eveniunt, sed secundum ea, quae per se et com-
muniter contingunt. «Quamvis matrimonii inseparabilitas impediat
bonum prolis in aliquo homine, tamen est conveniens ad bonum
prolis simpliciter» (S. leom„ Suppl. q. 67, a. I ad 4).

Obi. 2. Matrimonium oritur contractu libero. Ergo potest simili
consensu libero iterum dissolvi vel saltem ea condicione iniri, ut
sit solubile.

Resp. szc. antec. et nego cons. In ineundo matrimonio non
possunt excludi proprietates necessariae, quas ex institutione na-
turae habet. Quare si duo inirent matrimonium hac explicita con-
dicione apposita, ut non velint inire matrimonium nisi solubile,
contractus esset nullus.

