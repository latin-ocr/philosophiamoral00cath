. 'vm

300 PARS 11. PHILOSOPHIA MORALIS SPECIALIS.

Resp. Canc. mai. et nega min. Illud ius utendi, ex quo ius „
proprietatis deducitur, est indeterminatum et nullam rem in con-
creto respicit, si excipias casum extremae necessitatis. Huic autem ·
iuri utendi non contradicit ius proprietatis.

Obi. 4. Iure naturae onmia sunt communia. Ergo tantum
abest, ut ius proprietatis a iure naturae derivetur, ut ei potius
repugnet.

Resp. Dist. antec. .· Iure naturae onmia sunt communia negative
(n. 326), canc„ positive, nega et nega cans. Ius naturae ipsum
non distribuit bonav huius mundi singulis hominibus, sed neque
prohibet, quominus homines sibi ex bonis omnibus oblatis occu-
pent3 immo in praesenti condicione naturae humanae praecipit
hanc divisionem bonorum utpote necessariam.

Obi. 5. Contra occupationem. Ille titulus non potest esse legiti-
mus et multo minus primigenius, qui arbitrariae accumulationi
bonorum favet. Atqui talis est titulus occupationis. Erga . . .

Resp. Trans. mai. et nega min. Nimia bonorum congeries
in manibus paucorum, de qua socialistae conquerentur, nequa-
quam orta est ex prima occupatione, sed potius per modos
derivativos (v. g. hereditatem), et per eosdem etiarn bona a
primis possessoribus facile in alios transeunt. Numquid illi, qui
hodie ditissimi existimantur, occupatione rerum nullius tales
effecti sunt?

Deinde occupatio legitima condiciones requirit, quae ei suf-
ficiens moderamen afferunt. imprimis requiritur signatio constans
rei occupatae. Vix fieri potest, ut homo privatus occupatione sola
diu tenere possit bonorum complexum, qui utilitatem proprii usus
adeo multum excedat. Ceterum occupatio tamdiu solum est titulus
acquisitionis principalis, quamdiu terra aliqua nondum habitatur,
ac proinde occupatio vastae regionis neque occupanti utilitatem
neque aliis nocumentum afferre potest. ’

Obi. 6. Absurdum est asserere occupationem conferre ius aeter-
num in aliquem agrum (H. Gearge). Atqui hoc asserendum est,
si occupatio ut primigenius titulus proprietatis admittitur.

Resp. Trans. mai. et aega min. Occupatio solum confert ius
proprietatis pro eo tempore, quo occupans vivit et rem ut suam
retinere vult. Posteri rem possident titulo hereditatis vel alio
titulo derivativo.

