LIB. 1. CAP. II. DE OFFICIIS HOMINIS ERGx SE [PSUM. 225

Dei (n. 11). Igitur praeprimis homo tenetur mentem, i. e.
intellectum et voluntatem, perficere.

Quae sint speciatim officia hominis relate ad z'ntelleclmn,
iam ex iis, quae de officiis erga Deum diximus, sufficienter
manifestum est. Tenetur enim homo intellectum ita evolvere,
ut finem suum ultimum et omnia officia cognoscat et his
satisfacere possit. Quantum ad volantatem homini obligatio
incumbit, ut eam legi divinae conformet et per eam se et
omnia sua in finem ultimum recte ordinet. Praeterea:

THESIS XLVII.

280. Quisque debet ita subiugare passiones voluntati, ut
huius imperio oboedire assuescant.

Prob. Rectus ordo exigit, ut voluntas se expeditam red-
dat ad sequendam regulam rectae rationis. Secus in per-
petuo et proximo periculo versatur sua officia violandi et
finem ultimum amittendi. Atqui experientia teste sic se ex-
peditam reddere nequit, nisi discat passiones inferiores re-
frenare et suo imperio subordinare. Ergo . .

281. Coroll. Thomasius, Schopenhauer aliique falso asserunt
hominem nullis erga se ipsum officiis adstringi. Quamvis
enim propter identitatem subiecti nemo possit strictum iustitiae
debitum erga se ipsum habere, quilibet tamen habet erga se
debitum aliarum virtutum, ut caritatis, temperantiae etc.
Ad hoc enim sufficit, ut in homine diversae facultates in-
veniantur, quae indegeant imperio rationis ad unitatem et
ordinem redigi, et ut homo hanc ordinationem etiam sibi
ipsi debeat.

ARTICULUs Π.
OFFICIA CIRCA CORPUS.

Ordinatus sui amor homini officia tum negativa tum af-
firmativa circa corpus imponit. Ex multis officiis hic tantum
pauca consideranda seligimus.

Cathrein‚ Philos. moralis. Ed. 5. 15

