LIB. ΙΙ. CAP. ΙΙΙ. DE SOCIETATE CIVILI. 425

tormandam indolem et ingenium iuventutis et praeprimis ad
educationem moralem. Cum enim homo cognitione ducatur
et magister apud iuventutem magna auctoritate fruatur, fieri
non potest, ut, quae ipse circa res religiosas et morales verbo
et exemplo docet, sensim in animum et voluntatem iuvenum
non illabantur eosque ad bonum vel malum alliciant. Dein,
quod caput est, iuvenes a teneris annis ad omnem virtutem
formari debent. Necesse est ergo, ut mature discant Deum
amare et timere, peccata, praesertim quae castitati repugnant,
horrere, non caeco impetu passionum, sed ratione et officio
duci. Quod ut obtineatur, opus est, ut infantes mature
discant se ipsos vincere et non obstante difficultate in bene
coeptis constanter perseverare. Qui igitur instructionem ab
educatione divelleret, utramque mutilaret vel destrueret.

579. Prob. 2. Monopolium repugnat naturali libertati do-
cendi et discendi. Etenim intra ordinem mere naturalem
quilibet homo habet ius naturale cum aliis suas cogitationes
communicandi vel ab aliis discendi, prout vult, et nemo eum
in hac re legitime impedire potest, quamdiu non apertos et
funestos errores spargere conatur. Dixi: inlra ordinem mere
naturalem. Nam in ordine supernaturali Ecclesia sola ius
habet doctrinam christianam docendi, et quia haec doctrina
etiam in disciplinis profanis perverti potest, ius habet illud
ius naturale restringendi, prout fecit v. g. Pius IV, qui pro-
hibuit, ne quis sive publice sive privatim magistrum se pro-
,fiteatur nisi praemissa professione fidei.

Prob. 3. E fine auctoritatis Civilis patet eandem non
habere ius excludendi activitatem privatam ab aliqua re,
quamdiu id non est necessarium pro bono publico. Alqnz‘
exclusio activitatis privatae a munere docendi non solum
necessaria non est ad commune bonum dicto modo pro-
¹movendum, sed eidem potius adversatur, ut ex dictis elucet.
Sane profectui litterarum plurimum prodest, ut praeter ma-
gistros a gubernio designatos etiam alii sua sponte possint
diversas disciplinas docere.

Prob. 4. Speciatim monopolium circa scholas superiores
(gymnasia, universitates etc.) progressum scientiarum impedit,

