CAPUT VIII. DE IURE IN GENERE. 197

1¹3& -—- b) Societas civilis est societas naturaliS, quae ex
{soluntate divina exsistit. Deus autem non potuit velle ex-
sistentiam societatis civilis, quin ei conferret media ad ex-
sistentiam et finem necessaria. Porro haec media non possunt
consistere nisi in iure societatis postulandi a suis membris
ea, quae sibi sunt necessaria ad finem suum. Habet ergo
societas hoc ius postulandi a subditis necessaria, et subditi
habent obligationem correspondentem iustitiae legalis vi ipsius
legis naturalis et independenter a quacumque lege positiva.

Prob. 2. Ex necessario nexu iuris cum officio. Qui habet
aliquod officium, eo ipso etiam habet ius officium implendi.
Atqui homo per legem naturalem a Deo accepit multa officia.
Ergo etiam ab eodem accepit ius haec officia implendi. Secus
Deus voluisset finem sine mediis ad eum necessariis. Possent
homines sine iniuria hominem occidere, sua libertate privare
vel alio modo in implendis officiis impedire.

Prob. 3. Ex necessitate iuris naturalis ut fundamenti iuris
positivi. Si nullum est ius naturale, neque ius positivum ex-
sistit. Nam certe auctoritas civilis, cum primam legem ferret,
iam debuit habere ius praecipiendi, et subditi debebant esse
obligati ad oboediendum. Iam quaero: undenam accepit hoc
ius? Si dicitur: ex pacto vel conventione, quaero, undenam
hoc pactum habuerit suam vim? Cur teneor hoc pacto, etiam
si initum supponatur? Si non admittitur principium legis
naturalis: pacta servanda esse, numquam verum pactum inter
homines iniri potest. Si vero dicitur illam legem habuisse
vim ex consuetudine vel persuasione populi, quaero, undenam
haec consuetudo vel persuasio habeat ius me obligandi.
Tandem aliquando ad ius naturale deveniendum est.

Prob. 4. Ex absurdis consequentiis. Si non datur ius na-
turale, a) nulla lex positiva vel saltem nulla consuetudo posset
esse iniusta, quod sane absurdum est. (Cf. Cicero, De leg.
l. 1, c. 15 et 16.) Sunt enim multae actiones non ab extrin-
seco, sed ipsa natura sua iniustae, v. g. homicidium, adulterium,
proditio patriae etc.; b) posset quis sine iniuria ad libitum
velut brutum tractari, occidi, mutilari, si lex vel consuetudo
hoc permitteret; c) nullum ius internationale esset possibile.

