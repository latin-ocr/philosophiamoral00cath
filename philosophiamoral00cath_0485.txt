LIB. 11. CAP. 111. DE SOCIETATE CIVILI. 461

Proh. min. Ut auctoritas possit activitatem civium ordi-
nate in communem finem dirigere, debent singulis propositae
esse normae pro singulis casibus sufficientes et efficaces3
atqui eiusmodi normae non sunt: Ι. praecepta particularia
pro singulis casibus imposita; societati enirn necessariae sunt
normae stabiles et universales, ita ut non necesse sit in
singulis casibus statuere, quid faciendum (n. 189); neque
2. praecepta legis naturalis, quia haec multa continent, quae
praesertim a rudioribus difficilius ex ea derivantur; alia con-
tinent solum indeterminate et in universali, ita ut indigeant
practica applicatione et determinatione secundum exigentiam
adiunctorum‚ deinde indigent positiva etiam sanctione (n. 188);
nec 3. mera consilia non obligantia‚ quia haec non habent
sufficientem efficaciam pro multitudine. Praeterea alia via
homines libertate praeditos apte et efficaciter ad ordinis
custodiam inducendos quam obligatio non habetur.

THESIS XCVII.

629· Potestas legislativa non est nisi in persona publica
eaque habente supremam iurisdictionem, in aliis vero non
nisi quatenus a superiore potestatem communicatam habent.

St. Q. Duo asserimus: Ι. ad leges ferendas requiri
personam publicam habentem iurisdictionem in societatem;
2. hanc potestatem per se non nisi in supremo gubernante,
in aliis solum per participationem inesse.

PARS Ι. Ad leges fet-endas requiritur persona publica.

Prob. Lex est vinculum morale, quod civibus imponitur
in ordine ad bonurn commune. Alqm' ut quis tale vinculum
imponere possit, debet Ι. ei incumbere cura boni publici,
2. debet sibi subiectas habere voluntates civium in ordine
ad bonum commune3 quae duae condiciones sufficienter de-
finiunt potestatem iurisdictionis, Ergo, . .

PARS ΙΙ. Potestas est in supremo gubernante.

Prob. Haec potestas non potest esse nisi mm in eadem
societate; secus deficeret necessaria unitas, Ergo dicendum
est eam primario esse in supremo gubernante, in aliis vero

