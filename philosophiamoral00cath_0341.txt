LIR. 1. CAP. V. DE CONTRACTIBUS. 317

c) commodatura, quo quis rem suam alteri. pro certo usu per
aliquod tempus gratuito concedit. Si tempus non sit deter-
minatum, sed res revocabilis sit ad arbitrium commodantis,
habetur precarimn ,-

d) mutmmz est contractus gratuitus, quo quis dominium
rei fungibilis (n. 326) in alium transfert, ea sola condicione,
ut sibi res alia eiusdem speciei et valoris restituatur;

e) depositum est contractus gratuitus, quo quis rem sibi
ab altero traditam illi custodiendam suscipit.

3. Contractus onerosi, utpote qui mutuam obligationem et
onus imponant, aliquatenus ad permutationem late sumptam
revocari possunt, quare etiam permutatorii (synallagmatici)
dicuntur. In omnibus porro permutationibus generalis regula
iustitiae est, ut inter datum et acceptum secundum moralem
aestimationem servetur aequalitas Qui enim talem contractum
inter se ineunt, nihil gratis dare intendunt, sed volunt alteri
aliquam rem tradere pro aequivalenti. Si autem non servaretur
aequalitas, contractus contra intentionem contrahentium fieret
gratuitus. Quia virtus iustitiae strictissima in his commuta-
tionibus potissimum versatur, ea vocata est iustitia commutativa.

412. 4. Contractus onerosi praecipui sunt:

a) emptio et venditio. Est contractuS‚ quo (luo mutuo con-
sentiunt de mercede danda vel accipienda pro pretio. Pretium
hic intellegitur valor rei non quomodocumque, sed per pecu-
niam determinatus, alioquin haberetur contractus innominatus,

Pretium debet esse iustum seu valorem rei adaequare.
Triplex porro pretium distinguitur: legale, vulgare (naturale),
conventionale, prout vel per legem a magistratu vel com-
muni hominum iudicio vel libera contrahentium voluntate
determinatur. Cum ipse valor rei dependeat a multis circum-
stantiis, etiam iudicium de valore intra quandam latitudinem
variare potest, quin cesset pretium esse iustum. Ideo pretium
vulgare distinguitur in stammam, medium, infimum. Ultra
³ summum pretium venditor et infra infimum emptor absque
iniustitia exire per se nequit. Circumstantiae‚ quae pretium
rerum augent, sunt imprimis earum perfectio, non quidem in-
trinseca, cum pomum maiorem valorem habeat quam musca,

