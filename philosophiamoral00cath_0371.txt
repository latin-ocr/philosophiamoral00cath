LIB. 11. CAP. 11. DE SOCIETATE DOMESTICA. 347

mine dignam exsistentiam subsidia non providisset. Atqui
hoc admitti nequit. Ergo . . .

Proh. mai. Infantes nascuntur omni ex parte alieni auxilii
eiusque diuturni indigentes. Iam vero si Deus non certas
personas ad hoc auxilium ferendum seu ad educationem obli-
gasset, infantes eo plerumque et absque ullius hominis culpa
destituerentur in gravem perniciem prolium et generis hu-
mani. Hoc enim officium diuturnas et molestas curas re-
quirit ideoque neglegeretm, si nullis in individuo personis
impositum esset. Porro has personas ab ipsa natura de-
terminatas esse parentes probat tum ipsa naturalis amor
parentum et intima relatio causalitatis‚ quae eos cum in-
fantibus conectit, tum prolium naturalis inclinatio ad eorum
opem quaerendam. Idem confirmatur usu constanti popu-
lorum et ipsa analogia animalium.

456. Sclzol. Parentes sunt principium liberorum in iisque
quodammodo superstites; hinc multo magis quam reliquos
homines eos tenentur diligere sicut se ipsos, iis onmia neces-
saria subministrando, donec sibi ipsi consulere possint. Spe-
ciatim tenentur ex officio educationis:

Ι. filiis omnia ad valetudinem necessaria subministrare3

2. curare, ut etiam in posteriore vita necessaria pro statu
suo habeant vel sibi acquirere possint;

3. iis per se vel alios cognitiones necessarias suppeditare3

4. efficere, ut infantes mature assuescant inordinatas affec-
tiones vincere et vitam legibus honestatis constanter con-
formare. Ideo non praeceptis et monitis solum, sed etiam
convenientibus praemiis, poenis, praesertim autem exemplo
suo eos ad virtutem informare debent;

5. denique praecipuum parentum munus (immo pulcher-
rimum privilegiuml) est infantes a teneris annis ad cogni-
tionem, amorem, cultum Dei adducere. Quapropter absurde
et impie Rousseau asseruit de Deo et religione sermonem
pueris non esse habendum, donec saltem ad duodevicesimum

annum pervenerint et ipsi de religione capessenda delibe-
rare possint.

