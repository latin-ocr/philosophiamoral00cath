CAPUT Ι. DE FINE ULTIMO HOMINIS. ΖΙ

lectus et voluntas, perfecte quietari non possunt. Atqui
tale obiectum est Deus. Ergo Deus est necessarium ob-

iectum beatitudinis humanae.

Proh. min. a) Intellectus plene quietari non potest nisi
Deo perfecte apprehenso. Nam intellectus naturaliter in-
quirit in rerum causaS‚ proin in indagando vero sistere non
potest nisi perfecte apprehensa prima rerum causa et hinc
prima et absoluta veritate pro sua naturali capacitate.

b) Intellectus et voluntas capaces sunt omnis veri et boni
(veri et boni universalis: S. Tlmm. Ι, 2, q. 2, a. 8> eius-
demque innatum habent desiderium. Atqui repugnat omne
bonum et Verum extra Deum inveniri. Ergo repugnat hominem
extra Deum beatitudinem adipiscistposse.

Prob. 3. «Unumquodque tendit in divinam similitudinem
sicut in proprium finem. Illud igitur, per quod unumquodque
maxime Deo assimilatur, est ultimus finis eius. Deo autem
maxime assimilatur creatura intellectualis per hoc, quod
intellectualis est; hanc enim similitudinem habet prae ceteris
creaturis, et haec includit omnes alias; in genere autem
huius similitudinis magis assimilatur Deo secundum quod
actu intellegit», et quidem ipsum Deum, cum Deus intel-
legendo se intellegat omnia alia. «Intellegere igitur Deum
est ultimus finis omnis intellectualis substantiae» (S. Tllom„
C. gent. l. 3, c, 25). Iam si intellegere Deum est ultimus
finis et beatitudo hominis, patet Deum esse essentiale ob-
iectum beatitudinis,

Prob. 4. Finis ultimus hominis consistit in propria eius
operatione eaque perfectissima. Atqui propria et perfectis-
sima hominis operatio est intellegere (et consequenter amare)
Deum. Ergo intellegere Deum est finis ultimus hominis
eiusque beatitudo perfecta.

Prob. mai. Bonum cuiuslibet naturae consistit in ipso
opere, ad quod ordinatur; id patet ex ipso conceptu naturae
(n. 12, 7). Ergo summum eius bonum consistit in perfectis-
sima eius operatione circa perfectissimum obiectum.

Prob. min. Propria enim operatio hominis, in quantum
homo est, non consistit in operatione sensitiva et vegetativa‚

