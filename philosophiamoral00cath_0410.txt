386 PARS ΙΙ. PHILOSOPHIA MORALIS SPECIALIS.

THESIS LXXXII.

513· Finis civitatis non est bonum publicum consideratum
ut finis in se.

St. Q. I. Supersedemus refutatione doctrinae supra primo
loco (n. 512, a) enumeratae, quippe quae pantheismo alibi
reiecto tota innitatur.

2. Reliquae autem opiniones recensitae in eo conveniunt,
quod civitatem explicite vel implicite ut finem in se nulli
alii fini subordinatum considerent, ideoque bono publico sive
evolutioni et perfectioni civitatis vel promotioni culturae
bonum privatum plene subordinent.

514. Prob. 1. Doctrina, de qua agimus, supponit civitatem
esse a Deo independentem, sibi ipsi finem3 brevi, doctrina
haec est autonomia Kantiana‚ ab individuo homine translata
ad personam moralem civitatis vel humanitatis. Atqui eius-
modi autonomia reicienda est. Ergo . . .

Prob. min. Sicut enim individuus homo non est sibi ipsi
finis, ita etiam multi homines simul sumpti et quaecumque
res creata non potest esse finis in se, sed pro fine ultimo
habet Dei gloriam et aeternam hominum salutem.

Prob. 2. Haec doctrina plane bonum singulorum sub-
ordinat bono publico ut fini in se3 ergo implicite hoc bonum
publicum considerat ut finem ultimum hominis. Haec autem
suppositio est falsa et dignitati humanae contraria.

Prob. 3. Eadem doctrina ducit ad despotismum. Si enim
admittitur evolutionem societatis vel generis humani esse
finem in se, eidem individua singula ut membra et instru-
menta plene subordinantur, ita ut in ordine ad bonum publi-
cum rectores civitatis possint omnia ab omnibus exigere.
Secundum hanc igitur theoriam possent rectores civitatis
sine iniuria introducere communionem uxorum et bonorum,
occidere infantes debiles, si id iis ad bonum commune ex· i
pedire videretur.

515. Sclwl. Argumenta supra posita applicari possunt cui-
cumque doctrinae‚ quae civitatem qua talem nullam Dei et
religionis curam habere debere dicit (l'Etat est athe'e), vel ad

