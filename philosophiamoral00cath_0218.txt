194 PARS Ι. PHILOSOPHIA MORALIS GENERALIS.

riore communitati imposita. Coactivitas vero legis nihil
aliud est quam facultas statuendi et infligendi sanctionem
(poenam) ad urgendam legem, seu potius eius observatio-
nem. b) Si nornine iuris intellegitur facultas moraliS, co-
activitas praesupponit ius circa aliquam rem, et solum tunc
fit actualis, quando quis recusat ultro praestare id, in quod
habemus ius. Si v. g. habeo ius postulandi ab alio centum
aureos, non mihi licet statim ad vim physicam recurrere,
sed solum tunc, quando alter ultro officio satisfacere non
vult. Coactivitas ergo praesupponit ius ut quid ratione prius
et illud pro fine habet. Est ergo proprietas iuris subsidiaria.
Ideo possumus in iure, saltem perfecto, duo elementa distin-
guere: Ι, ipsam facultatem moralem in aliquam rem vel
praestationem, et 2. facultatem moralem adhibendi vim
physicam, si opus sit et per circumstantias fieri possit. -—
Coactivitatem non constituere essentiam iuris etiam ex eo
patet, quod vera exsistunt iura, quae natura sua coactioni
non sunt obnoxia, v. g. ius, quod quilibet habet, ne ab aliis
sine ratione malus iudicetur.

234. PARS ΙΙΙ. Α fortiori actualis cogendi possibilitas (coacti-
vitas in actu secundo) non constituit essentiam iuris.

Prob. Hoc sequitur ex parte Π. - Dein ius est potestas
moralis, non physica. Atqui si consisteret in actuali possi-
bilitate cogendi, aequiparandum esset potestati mere physicae.
Fortiores enim numquam possent violare ius, Quis etiam
neget viatorem a latrone oppressum retinere ius suum, etsi
desit actualis cogendi possibilitas?

Nec opponas adesse saltem generatim coactionem legalem,
quatenus quilibet per leges civiles protegitur. Nam a) hoc ipso
admittitur possibilitatem actualem coactionis physicae nospes-
tinere ad essentiam iuris; b) saltem sequeretur, ubi desunt eius-
modi leges civiles, hominem iuribus maxime essentialibus eo
ipso destitui, quod actualis cogendi possibilitas deficiat.

235. PARS IV. Norma, secundum quam discernenda est coacti-
vitas, est bonum societatis humanae.

Prob. Id sequitur ex dictis de fine iuris. Finis Qlssm
iuris est tueri independentiam singulorum, ita tamen, ut* inter

