428 PARS ΙΙ. PHILOSOPHIA MORALIS SPECIALIS.

posse auctoritatem politicam obligare parenteS‚ ut infantes
certo tempore mittant in aliquas scholas publicas (i. e. om-
nibus patentes), non vero negamus eam posse in quibusdam
condicionibus obligare parentes, ut infantibus artem legendi,
scribendi, computandi procurent.

583. Prob. Parentes quoad educationem sunt «in posses-
sione», i. e. qua educatores soli ab ipsa natura designati ius
habent in hoc officio implendo a nemine dependendi, qui
iustam potestatem in eos non probaverit. Auctoritati civili
igitur incumbit onus ius suum probandi. Atqui id nullo
modo probare potest. Ergo non habet.

Prob. min. Cum auctoritati civili nullum ius directum in
educationem competat, duae tantum rationes afferri possunt,
ob quas forte eidem ius ad coactionem scholarem attribuendum
foret: vel tutela iuris infantium ad recipiendam a parentibus
instructionem scholarem utpote sibi necessariam, vel neces-
sitas huius coactionis ad bonum commune, quatenus sine co-
actione scholari educatio vel civilis vel moralis et religiosa
infantium in grave damnum reipublicae neglegeretur‚ vel
saltem infantes a prosperitate publica sine institutione scholari
plane excluderentur. Atqui hae duae rationes non sunt
efficaces

584. Non prima,- nam

a) Difficile erit probare omnibus omnino infantibus, etiam
infimae classis populi, institutionem scholarem non solum esse
utilem, sed stricte necessariam. Sed

b) Etsi concedatur talem necessitatem adesse, inde tamen
ius auctoritatis civilis ad coactionem nondum sequeretur. Nam

α) probabilius liberi non habent ius stricte dictum ad
educationem a parentibus accipiendam, cum inter parentes
et liberos qua tales non intercedat obligatio iustitiae rigo-
rosae (n. 143);

β) sed licet hoc ius exsistere concederetur, ad illud tuen-
dum sufficeret, ut auctoritas civilis definiret infimam men-
suram instructionis omnibus necessariae (quae certe ultra
artem legendi, scribendi, computandi se non extendit) et
liberos certa aetate ad subeundum examen publicum ad-

