318 PARS II. PHILOSOPHIA MORALIS SPECIALIS.

sed extrinseca seu utilitas in usum hominum; praeterea ra-
ritas rei, maior emptorum copia, abundantia pecuniae ete.
Communi in aliqua regione hominum iudicio de valore ali-
cuius rei, etiamsi sit imprudenS‚ quilibet se conformare potest. ,
Propterea possunt mercatores vitrea nostra iuste magno
pretio nigritis vendere, apud quos magni aestimantur. Quando
pretium alicuius rei neque communi hominum iudicio neque
lege positiva determinatum est, eius determinatio relinquitur
liberae voluntati contrahentium, et hoc pretium vocatur con-
ventz'onale.

Ad emptionem et venditionem revocari potest negotiatio
cum syngraphis publicum valorem repraesentantibus. Syn-
graphae publicae sensu stricto repraesentant ius publica fide
obsignatum percipiendi annuam pensionem (Rente) de certa
pecuniae summa civitati in publicos usus creditae. Hae igitur
non solum ut pecunia valorem habent, verum etiam tamquam
merces peculiaris cuiusdam et multiplicis mercaturae occasionem
praebent. Hinc earum hodie publicae nundinae (B'O'rsen,
Bourses) exstant, in quibus omnium fere gentium syngraphae
venales habentur. Ibidem earum pretium Vulgare (Kurs) pro
rerum publicarum statu in dies mutabili secundum frequentiam
emptorum vel venditorum (QVacllsrage und Angebat) determi-
natur. Quae de syngraphis publicis diximus, valent gene-
ratim etiam de aliis syngraphis certum valorem repraesen-
tantibus et publice venalibus, v. g. de actionibus.

b) Locatio et conductio est contractus, quo quis (locator)
suae rei non fungibilis usumfructum alteri pro certo pretio
ad tempus concedit. Dominium directum in locatione manet
apud locatorem; dominium utile transit ad tempus in con-
ductorem pro certo pretio.

Ad contractus locationis et conductionis pertinet contractus
inter lterum et operarium. Operarius locat suam operam
seu potius vires in ordine ad certos labores praestandos,
herus easdem conducit. Habet tamen hic contractus aliquid
sibi proprium ex parte materiae, scl. virium, quae insepara-
biliter personae humanae inhaerent. Ideo, ut hic contractus ¹
iustus sit, non solum debet operario iusta merces solvi, sed
nullas praeterea contractus condiciones continere debet, quae

