LIB. 11. CAP. ΙΙΙ. DE SOCIETATE ClVILI. 409

veracitate, sine iustitia, temperantia, castitate, reliquis virtu-
tibus Atqui hae virtutes generatim subsistere non possunt
sine religione (n. 273). Nam sine agnitione et timore Dei
neque habetur vera obligatio in conscientia neque sanctio
sufficiens, et tamquam unicum medium fulciendi ordinis so-
cialis supersunt poenae temporales, quae astutia vel vi facile
effugiuntur. Dein ornnes homines appetitu naturali felicitatis
perfectae aguntur. Hinc fieri non potest, ut, qui Deum esse
negant et spem immortalitatis beatae abiciunt, mala huius
vitae aequo animo ferant neque toto animi conatu volupta-
tibus et bonis terrenis inhient et eadem sibi mediis omnibus
procurare studeant. Haec experientia hodierna fere ad oculos
demonstrantur.

550. Prob. 3. Ex necessitate religionis pro subditis. Socie-
tatis civilis finis est non solum tueri ordinem iuridicum, sed
etiam procurare condiciones omnimodae et verae prosperi-
tatis omnium, seu promovere ea bona, quae ad communem
felicitatem requiruntur et activitate privata sufficienter attingi
non possunt. Alqm' ad haec bona etiam pertinet religio.
Religio enim est unum ex praecipuis bonis subditorum, sine
quo nec in hac vita nec in altera vere felices esse possunt.
Haec porro religio plurimum dependet a sociali et publico
eiusdem exercitio. Non solum ergo auctoritas permittere non
debet, ut religio impugnetur et destruatur libris publicis, con-
tionibus etc.‚ sed etiam providere, ut omnes facile possint
eam exercere et conformatione societatis ad hoc iuventur.

Deberet ergo in ordine naturali curare sacrificia, dies festos
publicos, templa, similia.

551. Hinc sapienter Leo Xll] in encyclica «Immortale
Dei»: «Civitates», inquit, «non possunt citra scelus gerere se
tamquam si Deus omnino non esset, aut curam religionis
velut alienam nihilque profuturam abicere aut adsciscere de
pluribus generibus indifferenter, quod libeat. . . . Sanctum
igitur oportet apud principes esse Dei nornen3 ponendumque
in praecipuis illorum officiis religionem gratia complecti, bene-
volentia tueri, auctoritate nutuque legum tegere.»

