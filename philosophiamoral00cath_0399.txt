LIB. ΙΙ. CAP. 111. DE SOCIETATE CIVILI. 375

in hoc potius quam in illo membro exsistat (Sztarez, Def.

fidei l. 3, c. 2, n. 7; De leg. l. 3, c. 2, n. 3). Atqui haec
ratio est inefficax. Ergo . . .

Proh. min. De facto enim homines ex una stirpe pro-
geniti plerumque variis vinculis socialibus et pactis privatis
ita inter se ligabantur, ut numquam essent multitudo hominum
aequalium et independentium. Non est ergo universim verum
nullam fuisse rationem, cur potestas politica potius uni quam
alteri competeret. Patriarcha solus moraliter loquendo capax
erat ad eam habendam, saltem hoc sensu, quod contra eius
voluntatem nemo eam habere poterat.

Prob. 3. Eadem theoria historicae veritati et organicae
societatis origini parum congruere videtur. Quantum enim
historia, praesertim sacra, consuli potest, multa regna ita ex
familiis patriarchalibus sensim orta sunt, ut non nisi incongrue
ad pactum vel electionem pro explicanda societatis origine
et designatione primigenii subiecti potestatis civilis recurri
possit. Quis enim dixerit Abrahamum vel alios similes pa-
triarchas, qui bella gerebant, foedera inibant cum aliis populis
et regibus, suam potestatem per electionem saltem tacitam
subditorum suorum habuisse? Hoc sensu post Aristotelem
S. Tlmmas(1n IPolit. l. 1): «Regimen regis», inquit, «super
civitatem vel gentem processit a regimine antiquioris in domo
vel vico.»

Prob. 4. In doctrina adversariorum difficile explicatur,
cur semper et ubique, in quantum ex historia iudicare licet,
primitus inveniantur monarchiae, nusquam democratiae, cum
tamen ipsis fatentibus veteribus secundum eorum doctrinam
democratia sit immediatius naturalis quam reliquae formae
regiminis. Democratiam enim ipse Suara& (Def. fidei l. 3,
c. 2, n. 9) concedit esse iuris naturalis negative, non positive,
seu iuris naturalis concedentis, non praecipientis, reliquas vero
formas esse simpliciter iuris humani,

Praeterea debent admittere eam regiminis formam esse
immediatius naturalem, quae non solum est «omnium im-

perfectissima» (Suana l. c. n. 8), sed qua etiam communitas
«nulla mutatione facta vix uti potest» (l. c. l. 3, c. 3, n. 8).

