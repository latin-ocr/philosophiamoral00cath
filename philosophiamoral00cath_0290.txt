266 PARS 11. PHiLosoPmA MORALIS SPECIALIS.

2. Exemplis facile ostendi potest utilitatem rei intrinsece
constituere valorem et determinare pretium. Supponamus 3
v. g. agricolam habere duas vineas( quarum una solum, situm,
caelum habet optima, altera vero multo peiora: utrius vineae ι
vinum maiore pretio vendetur, etiamsi labor impensus in
utramque vineam supponatur aequalis? Certe prioris, quia
vinum multo melius est. Ergo ipsa utilitas est constitutivum
elementum valoris commutativi. Item si quaeritur de valore
et pretio duorum agrorum, attenditur ante onmia ad fertili-
tatem, ad commoditatem situs etc. Lignum, frumentum etc,
habent maiorem valorem, si sunt meliora etc.

Concedendum est valorem 72072 sola ulz'lz'l‘ate constitui, quia
etiam raritas et labor in re procreanda etc. impensus con-
siderari debent; sed praecipuum elementum constitutivum
valoris rei est utilitas (valor usualis).

337. Ad 2. Yllcoria evolationis materialistica. In hac
theoria duo elementa distingui possunt: a) theoria historica
universalis, quae etiam extra castra socialistarum sat multos
scriptores inter suos asseclas numerat. Secundum hanc theo-
riam, quae processum evolutionis sensu Hegeliano curn evo-
lutione sensu materialistarum e schola Darwinianorum con-
ciliare studet, omnia se perpetuo ab uno statu in alium
evolvunt, nihil est stabile saltem in ordine ideali (religioso,
morali, politico, philosophico etc.); unaquaeque aetas sibi
novas efformat ideas religiosas, morales, iuridicas etc.‚ et
quidem conformes suo ordini oeconomico. Ordo oeconomicus
(i. e. modus, quo res producuntur et permutantur) est ulti-
matim unica causa movens et dirigens in processu evolutionis
historicae. Praeterea evolutio historica semper fit vi pugnarum
inter varias populi classes. In sinu cuiuslibet populi oriuntur
classes inter se oppositae, inimicitiae semper fiunt maioreS,
donec societas corruat et novus ordo socialis cum novis
ideis oriatur.

Sed haec theoria α) supponit vel pantheismum vel ma-
terialismum vel doctrinam: hominem non esse nisi ens mere
sensitivum. Si enim homo habet animam spiritualem, haec
certe cognoscit et appetit bona etiam spiritualia3 inquirendo in

