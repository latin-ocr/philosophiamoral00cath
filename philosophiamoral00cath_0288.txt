264 PARS ΙΙ. PHILOSOPHIA MORALIS SPECIALIS.

distributionem bonorum communi opera productorum or-
dinabit.

Quae hucusque diximus, ab ipsis socialistis passim in suis
programmatis et aliis documentis publicis affirmantur. Inde ⁷
multa alia logica necessitate consequuntur, quamvis circa ea
socialistae saepe ignorantiam suam fateantur, ne absurditatis
convinci possint. Ad magistratus v. g. pertinebit facta in· 2
quisitione determinare, quid et quantum in unoquoque genere
producendum sit, ita ut numquam «superproductio» oriatur.
Unicuique assignabunt quantitatem et qualitatem laboris. Ne-
mini licebit se subtrahere communi labori. Aequale ius et
aequale officium omnibus erit.

Sicut productio, ita etiam circulatio et distributio bonorum
erit penes magistratus, ideoque iam nulli erunt mercatores.
Producta colligentur in horreis, et ex iis magistratus unicui-
que distribuent pro mensura laboris praestiti (secundum alios
pro mensura necessitatis vel indigentiae), vel eorum loco sin-
gulis dabunt in testimonium laboris praestiti chirographa, pro
quibus suo tempore res sibi necessarias eX publicis horreis
accipere possint. Pecunia nulla erit (praeter illa chirographa).
De rebus consumptibilibus iuste acquisitis quisque poterit ad
libitum disponere. Propterea socialistae non parum glorian-
tur tantum abesse, ut proprietatem privatam suo systemate
abolere velint, ut eandem, et quidem supra laborem proprium
fundatam, restituere in animo habeant. —— Ex dictis patet
socialismum, quamvis immediate fere solum ordinem oecono-
micum spectare videatur, tamen propter principia, quibus
innititur, et necessarias consequentias ex suo systemate oeco-
nomico totum ordinem vigentem politicum, socialem, reli-
giosum penitus subvertere. (Qui uberiorem expositionem et>
refutationem socialismi desiderat, eam inveniet in auctoris
opusculo «Der Socialismus» [8. ed.]‚ quod etiam in linguas
anglicam, gallicam, hispanicam etc. versum est, et in «Moral-
philosophie» Π 124 sqq); cf. etiam Castclein, Le socialisme
et le droit de propriete. H. Pescla, Liberalismus, Sozialis-
mus und christliche Gesellschaftsordnung. Vermeersclz, Quaest.
de iustitia, ed. 2, n. 173 sqq. B. Brm'n, Sociologische Be-
ginselen bij de studie der sociale quaestie 200 sqq.

