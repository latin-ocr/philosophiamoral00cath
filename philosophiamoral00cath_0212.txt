188 PARS Ι. PHILOSOPHIA MORALIS GENERALIS.

CAPUT Vin.
DE IURE IN GENERE.

225. Homo non solus in hac terra versatur, sed natura *
sua, ut postea accuratius explicabimus ad convivendum cum
aliis hominibus inducitur. Quapropter indiget praesidio ali-
quo, quo in usu suae libertatis contra aliorum hominum in-
cursus protegatur. Hoc praesidium vocatur ius,

ARTICULUS Ι.
IURIS DEFINITIO.

(S. Tlmm. 2, 2, q. 57, a. 1. de Lnga, De iustitia et iure disp. 1. Voglel’,
Iuris-cultor theologus [stlzgne, Theologiae cursus compl. t. XV] q. Ι. van
Gestel, De iustitia et lege cix-,2 n. 7. lsbrmcersclz, Quaestiones de iust. n. 4.) v

226. Ius accipitur 1. pro obiecto iustitiae seu iuste, i. e.
pro re, quae alleri ut sua debetur, et quia iustitia particularis,
praesertim commutativa, sola est strictiore sensu iustitia,
etiam eius obiectum solum ius strictiore sensu vocatur. La-
tiore sensu hoc nomine etiam obiectum iustitiae legaliS‚ vir-
tutis religionis etc, comprehenditur;

2. pro lege, et quidem vel a) pro omni lege, vel b) pro
collectione legum (quo sensu loquimur de iure civili, cano-
nico eto), vel c) strictius pro lege iuridica‚ quae spectat
ordinem iustitiae;

3. pro facultate legitima seu morali aliquid agendi vel
exigendi.

Significatio primo loco posita est primaria (S. Tlmm.
l. c. a. Ι ad Ι), ex qua duae posteriores sunt derivatae.
Lex dicitur ius, quia est norma et regula iuris (iusti). Exinde
autem quod alicui quidpiam ut suum competit, in eo oritur
facultas moralis agendi vel exigendi. A recentioribus ius
secundo sensu sumptum vocatur ius obieclz'vum, ius tertio
loco positum ius subieclz'wtm, quae tamen nomina non habent
sufficiens fundamentum in re, quia etiam ius primo et tertio
sensu est ius vere obiectivum. Melius lex vocatur ius prae-
ceptivum, et facultas moralis ius dominativum (Suarek, De
leg. l. 2, c. 14, n. 16 et e. 17).

