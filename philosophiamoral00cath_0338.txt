314 PARS ΙΙ. PHILOSOPHIA MORALIS SPECIALIS.

citroque obligatio, quae definitio potius valet de effectu con-
tractus (de contractu in facto esse> quam de ipso actu con—
trahendi (de contractu in fieri). Contractus hoc strictiore
sensu semper obligat ex iustitia commutativa.

405. Π. Requii‘imtztr ad pactum vel contractum:

Ι. personae ad contrahendum habiles. Nimirum contra-
hentes debent a) plenum rationis usum habere3 secus enim
libere consentire nequeunt3 hinc amentes, infantes, ebrii non
sunt habiles ad contrahendum; b) debent iuriam suorum
liberam dispositionem habere. Contractus enim est quidam
modus disponendi de re; qui ergo de re disponere nequit,
neque de ea contrahere potest. Haec valent ex solo iure
naturali. Lex positiva potest propter bonum commune in-
habilitatem latius extendere.

406. 2. illczteria, et quidem: a) possibilis, i. e. quae vires
naturae humanae neque physice neque moraliter excedat, quia
ad impossibile nemo tenetur; b) licita seu nulla lege pro-
hibita, quia ad inhonestum obligatio dari nequit.

407. 3. Formo contractus, i. e. consensus ad veram obliga-
tionem producendam sufficiens. Hinc adesse debet:

a) Verus consensus internus, ut patet ex definitione con-
tractus. Quare contractus confictus, i. e. cum animo non
contrahendi aut non se obligandi initus, ex iure naturae in-
validus est. Attamen

o.) talis contractus coram lege positiva validus praesumitur;
β) deceptor tenetur, quia ius alterius violavit, hunc indemnem
facere et, si ad hoc necessarium sit, postea consensum ponere3
praeterea γ) deceptus non tenetur credere asserenti se ficte
contraxisse.

Contractus vero initus cum animo se obligandi sed non
implendi esset validus, quia prior voluntas sola ad contractum
requiritur, et haec potest adesse sine altera,

408. b) Consensus liber. Libertas necessaria deesse potest
vel propter defectum cognitionis (errorem) vel propter in-
fluxum metus vel denique propter illatam violentiam.

