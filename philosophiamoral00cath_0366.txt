342 PARS II. PHILOSOPHIA MORALIS SPECIALIS.

2. Non loquimur de divortio imperfecto quoad torum et
cohabitationem, sed de divortio perfecto seu de solutione
vinculi matrimonii, quae coniugibus novas nuptias inire
permittat.

3. Contraria sententia videtur reprobata in Syll. th. 67. In
encycl. «Quod Apostolici» S. P. Leo XII] docet: «rectam huius
(domesticae) societatis rationem secundum iuris naturalis
7zecessz'ta2‘em in indissolubili viri ac mulieris unione primo
inniti.» (Cf. etiam encycl. «Arcanum divinae sapientiae»)

448. Prob. Iuri naturae (praecepto secundario) repugnat
solubilitas matrimonii sive extrinseca sive intrinseca, si eadem

finem primarium difficiliorem reddit et fines secundarios plu· ·

rimum impedit vel tollit. Alqui ita est. Ergo . . .

Proh. min. Ι. Finis primarius matrimonii est conveniens
educatio prolium, ad quam requiritur certitudo patris et con-
iuncta cooperatio utriusque coniugis. Atqui illa certitudo et
cooperatio aliquo modo impediretur, si matrimonium per
homines solubile esset. Nam possent coniuges inter se sepa-
rari et uxor cum alio viro coniungi (S. ΗΜΛ, C. gent. l. c.)
Nec dicas hanc difficultatem vitari, si solum ob gravissimas
rationes, v. g. ob adulterium vel sterilitatem, divortium con-
cedatur. Nam si aliquando per accidens ex gravissima causa
solutio legitima admitteretur, spectata hominum inconstantia
et cupiditate et molestiis gravissimis saepe cum matrimonio
conexis, frequens adesset periculum solutionis sine sufficienti
et efficaci remedio naturali, adeo ut defectus in ipsum latorem
legis naturae redundaret. (Cf. quae supra diximus de men-
dacio n. 298 et 302, inst. 2.)

Nec sufficit recurrere ad auctoritatem humanam, quae huic
malo remedium afferre debeat. Nam a) matrimonium utpote
fundamentum familiae iam adest ante societatem civilem, debet
ergo per ipsam naturam habere eas proprietates, quae ei ad
fines suos assequendos sunt necessariae. Praeterea b) humani
iudices de re saltem indirecte etiam ad se spectante iudicare
deberent et ideo essent ad indulgentiam proclives; nec con-
iugibus matrimonii pertaesis. difficile esset praetextus invenire
ad solutionem impetrandam. Experientia teste hac solubilitate

