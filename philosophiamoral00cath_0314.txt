290 PARS ΙΙ. PHILOSOPHIA MORALIS SPECIALIS.

possit ordinate et pacifice exerceri, debet cuilibet licitum esse
sibi privata dominia stabiliter acquirere. Ergo . .

Proh. mai. Res enim irrationales sunt propter hominem,
ut possit se conservare, perficere, finem suum ultimum
consequi. ἶ

Proh. min. a) Ex iure utendi rebus homo saltem ius ha-
bere debet excludendi ceteros ab usu rerum, quibus laic et
nunc indiget et quas hunc in finem occupavit aut praeparavit.
Quis enim diceret hominem non posse excludere alios ab
usu vestium vel cibi, quos sibi pro uno alterove die prae-
paravit? Si hoc ius non admittatur, nullus ordo et nulla
societas homine digna erit possibilis. Iam si pro aliquo saltem
tempore hoc ius ei competit, cur non pro tota vita, et si in
uno rerum genere, cur non in aliis?

b) Homo non solum praesentibu5‚ sed etiam futuris ne-
cessitatibus prospicere debet. Nemo enim nisi imprudentis-
simus sibi tempore opportuno non providebit necessaria pro
tempore hiemis vel pro tempore penuriae, morbi, senectutis,
similium casuum. Quis autem haec sibi comparare studeret,
si alios non posset ab eorum usu excludere? Praeterea, ut
ordinate, honeste, commode vivat, debet saltem domum,
immo etiam agrum sibi acquirere posse, ita ut nemini liceat
ipsum inde expellere.

c) Haec omnia inulto magis necessaria sunt, si spectamus
naturam socialem hominis, vi cuius plerumque integrae fa-
miliae, praesertim educationi tum corporali tum spirituali libe-
rorum, prospicere debet. Praeterea parentes tenentur curare,
ut filii etiam post mortem parentum possint suo statui con-
venienter vivere3 ad hoc autem plerumque requiritur, ut pa-
rentes filiis saltem moderate thesaurizent (S. leom„ Suppl„
ad p. 3, q. 67, a. Ι).

d) Homo non solum corporalibus necessitatibus satisfacere
debet, sed etiam pro suo ingenio et capacitate varias artes
exercere tum mechanicas tum liberales, quae ad humanam
culturam pertinent, item colere varias scientias etc. Iam
vero haec studia saepe requirunt multiplicia subsidia, quae
diu ante praeparari et accumulari debent, praesertim si agatur

