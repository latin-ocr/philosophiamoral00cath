CAPUT VIrI. DE IURE IN GENERE. 193

societatis. Ideoque utendum illis est vel non utendum, prout
postulat bonum communitatis.

3. Finis iuris iustitiae distributivae est tueri membra
communitatis in suis bonis contra ipsam communitatem effi-
ciendo, ut habita proportione non ultra vires onerentur, de
bonis vero communibus accipiant pro ratione meriti sui.

Quamvis unumquodque ex praedictis iuribus habeat finem
immediatum sibi proprium, tamen omnia inter se conspirant
ad finem aliquem remotum communem, qui alius non est ac
constitutio et conservatio ordinis socialis, qualis decet ho-
mines rationales in ordine ad finem eorum ultimum, efficiendo
scl.‚ ut tum membra communitatis in sua relatione mutua et
in sua relatione ad communitatem, tum communitas in sua
relatione ad membra conserventur in eo, quod suum vocare
vel ut suum postulare possunt. «Operationes iustitiae ad ser-
vandam pacem inter homines ordinantur, per hoc quod unus-
quisque quiete quod suum est possidet» (C. gent. l. 3, c. 34).

Omnia iura supra dicta cum legibus et officiis sibi cor-
respondentibus constituunt ordinem iurl'dl'cmll.

THESIs XXXIX.

232. Ius generatim coactivum est3 coactivitas tamen et
a fortiori actualis cogendi possibilitas non constituit essen-
tiam iuris3 porro norma, secundum quam discernendum
est, utrum ius aliquod sit coactivum necne, est necessitas
coactivitatis ad bonum societatis humanae.

PARS I. Ius . . . coactivum est.

Prob. Haec pars ab omnibus admittitur. Eo enim ius
spectat, ut quilibet intra societatem sit liber et independens
in bonis suis, et ut ipsa societas habeat, quae ei sunt ad
finem necessaria. Atqui spectata hominum cupiditate ius
hunc finem non consequeretur sine coactivitate, i. e. sine

potestate morali, adhibendi vim physicam ad extorquendum
officium correspondenS, si opus sit.

233. PARS II. Coactivitas tamen non constituit essentiam iuris
(contra Kantium).

Prob. a) si ius accipitur pro lege, coactivitas certe non

est de essentia iuris. Lex enim est norma obligans a supe-
Caffirein, Philos. moralis. Ed. 5. 13

