408 PARS Π. PHILOSOPHIA MORALrs SPECIALIS.

sonae morales habent officia gratitudinis erga suos benefac·
toreS‚ reverentiae erga suos superiores et dominOS, officium
flagitandi auxilia aliena, quantum necesse est ad se conser-
vandas et ad attingendum finem suurn. Atqui societas civilis ,
speciali modo Deum habet auctorem et conservatorem, ab
eo maxima beneficia accipit, eum habet superiorem et do-
minum eiusque auxilio perpetuo indiget. Ergo . . .

Prob. mai. Si aliqua societas humana ab alia societate
vel a persona privata magna beneficia accepit, eadem, ut
omnes fatentur, habet officium gratitudinis pro ratione magni-
tudinis beneficiorum; idem dicendum de officiis reverentiae
erga superiores et fundatores pro diversa exigentia circum-
stantiarum et de officio flagitandi auxilia aliena etc.

Prob. min. Societas civilis non solum ut quaelibet alia
societas Deum habet auctorem, sed specialiore modo; ex ipsa
enim natura humana eiusque inclinationibus cognoscimus
Deum iubere, ut homines generatim in societate civili vivant.
Dein auctoritas civilis secundum se est immediate a Deo;
eademque inter naturales auctoritates supremo gradu est parti-
cipatio potestatis divinae. Porro Deus est etiam immediatus
et supremus dominus et superior societatis civilis, a quo de-
pendet et maxima cotidie beneficia accipit. Indiget denique
Dei auxilio ad pericula avertenda, ad necessaria impetranda etc.
Hinc videmus instinctu quodam naturae civitates ubique nu-
minibus exhibuisse cultum religiosum per sacrificia, templa,
dies festos etc.; tempore periculi vel calamitatis publicae re-
currisse ad Dei auxilium implorandum, post partam victoriam

gratias egisse ete.

549. Prob. 2. Ex necessitate cultus religiosi pro ipsa socie-
tate civili. Tenetur civitas ea facere, quae sibi ad suam con-
servationem et ad consecutionem sui finis sunt necessnria. Atqui
ad haec necessaria pertinet, ut subditi Deum agnoscant, ament,
revereantur, timeant. Ergo debet in iis hos sensus promovere,
quod aliter fieri nequit nisi publico et sociali cultu religionis,

Maior per se *evidens est.
Prob. min. Societas exsistere nequit sine oboedientia et
reverentia erga legitimam auctoritatem, sine mutua fide et

