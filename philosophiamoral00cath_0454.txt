430 PARS II. PHILOSOPHIA MORALIS SPECIALIS.

per se satisfacere non poterant, in auxilium vocabant laicos,
qui sub eorum directione infantes in elementis litterarum,
scl. in arte legendi, scribendi et praesertim in religione in-

struebant et praeterea plerumque aeditui vel cantoris eccle· ,-
siastici munere fungebantur.

587. 2. Tempore medii aevi iam ubique plurimae florentes
scholae elementariae aderant. Iam anno 1124 abbas Gui-
bertus Nogcnlz'mls refert in Gallia nullum oppidulum inveniri,
ubi non aperta sit aliqua schola. Anno 1576 episcopus Clau-
dius Ebl'oicensl‘s asserit ante «reformationem» in sua dioecesi
nullam fuisse parochiam maiorem, quae non habuerit pro-
priam scholam. Parisiis anno 1378 41 ludimagistri in scholis
parochialibus infantes docebant. Coloniae anno 1400 exsiste-
bant 8, VVratislawiae 18 scholae parochiales. Circa annum
1400 sola dioecesis Pragensis ad minimum 640 scholas habuit.
Cum eodem tempore exstiterint 63 dioeceses in Germania,
quarum multae ampliores et non minus cultae quam Pra-

gensis, concludi potest eo tempore Germaniam habuisse circa
40 000 scholarum elementariarum.

588. 3. Falsum est ergo, quod frequenter in ore habent
protestantes, scholam elementariam et originem et progressum
debere «reformationi». Immo post initia reformationis scholae
miserum in modum collapsae sunt, ut ipsi «reformatores»
passim conqueruntur. Ideo Lutherus, ut scholas in melio-
rem statum restitueret, anno 1524 in aliquo scripto magistratus
civiles hortatur, ut scholas instituant et earum curam suscipiant.
Ex eo tempore gubernia civilia magis magisque scholas in-
vadebant, et paulatim principium hodie adeo pervulgatum in—
valuit: gubernium civile habere plenam potestatem in scholas.

589. 4. Hoc autem principio non obstante usque ad re-
centissima tempora Ecclesiae fere ubique saltem religiosa
institutio et hinc parochis et episcopis inspectio scholarum
concedebatur. Ita de facto scholae hucusque retinebant in-
dolem quam vocant confessionalem‚ i. e. quaelibet societas
religiosa habebat scholas proprias suae inspectioni subiectas.
Ecclesia huic regimini scholarum acquiescebat.

