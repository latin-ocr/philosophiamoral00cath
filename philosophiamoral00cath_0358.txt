334 PARS ΙΙ. PHILOSOPHIA MORALIS SPECIALIS.

ARTICULUs Ι.
DE SOCIETATE CONIUGALI.

ξ 1. DE NATURA ET NECESSITATE MATRIMONII.

THESIS LXVI.

435. Auctor naturae ad propagationem generis humani
vult coniunctionem personarum diversi sexuS‚ eam autem .
non nisi stabilem.

(5.. Thone„ C. gent. l. 3, c. 122; Supplem. q. 41, a. Ι.)

PARS Ι, De coniunctione sexuum.

Prob. Deum velle propagationem generis humani cogno-
scimus eX aptitudine et vehementi inclinatione ad procrean-
dum, quam hominibus sicut ceteris animantibus indidit3 pro-
pagationem autem fieri debere per coniunctionem personarum
diversi sexus patet ex eo, quod extra illam propagatio pos-
sibilis non est. Semen enim ordinatur non ad bonum ipsius
individui, sed ad bonum speciei, quod extra coniunctionem
sexuum obtineri nequit. Inde sequitur quamlibet pollutionem
liberam esse gravem abusum seu peccatum contra naturam.

436. PARS ΙΙ. De stabili coniunctione.

Prob. Ι. Iam ex parte dignae et securae propagationis
requiritur stabilitas matrimonii. Vagum consortium ad con-
dicionem beluinam hominem ratione praeditum redigeret. Ut
enim procreandi libido adeo vehemens intra ordinem rationis
contineatur, opus est aliqua regula obiectiva‚ stabili, clara,
secundum quam usus venereorum determinetur. Atqui si con-
iunctio non debet esse stabilis, iam nulla adest eiusmodi ob-
iectiva et universalis regula. Hominis enim libido non in-
stinctu regitur, ut fit in animalibus, sed debet ratione regi.
Unde Aristoteles (Ι Polit. c. 2): «Immanissimum animal est
(homo) sine virtute et ad res venereas cibumque profliga-
tissimum.»

2. Intuitu educationis homine dignae. Natura intendit non·
solum generationem hominiS, sed etiam eiusdem convenien-
tem educationem physicam et moralem, ut ad statum hominis
perfectum perveniat. Ad hanc porro educationem generatim

