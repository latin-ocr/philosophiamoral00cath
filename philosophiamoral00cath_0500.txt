476 PARS II. PHILOSOPHIA MORALIS SPECIALIS.

nium iura et officia per ipsam naturam ipsis collata. Iura
autem acquisita possunt esse varia; immo fieri potest, ut una
gens quoad aliqua ab alia dependeat, V. g. quoad solutionem
tributorum.

THESIS CII.

647. Praeter officia iuridica inter gentes etiam exsistunt
officia caritatis,

Prob. Singuli homines se mutuo amare tenentur. Ergo
a pari etiam hominum societates hunc amorem sibi debent.
Nam quod singulis per essentiam convenit, per unionem so-
cialem non tollitur. Et profecto, sicut singuli homines sunt
membra eiusdem magnae quasi familiae humanae, quae Deum
habet auctorem, legislatorem et finem ultimum, ita etiam
singulae civitates sunt quasi membra composita, organica
huius familiae similibusque officiis inter se continentur.

648. Coroll. Ergo illa principia «Quod tibi fieri non vis,
alteri ne feceris», et «Quod tibi fieri desideras, alteri facias»,
etiam inter societates civiles vigent. In hoc tamen est diffe-
rentia inter amorem mutuum, quem privati et quem societates
civiles sibi debent, quod saepe persona privata ex amore
alterius suum proprium bonum temporale neglegere possit,
dum e contra princeps in simili casu bonum societatis sibi
commissae bono alterius societatis praeferre teneatur.

649. Schol. J. Iura gentium particularia fere ad haec re-
vocari possunt:

a) Quaelibet societas civilis habet ius se conservandi in
suo esse. Hoc sequitur ex thesi. Praeterea si singuli cives
habent ius se et sua bona conservandi, idem profecto ius
societati quoque attribuendum est, cum bonum ipsius socie-
tatis sit etiam bonum eorum, qui illam componunt, nec possit
societas destrui, quin bonum singulorum violetur. Habet
ergo quaelibet societas civilis ius, ne extranei ipsa invita, nisi
ex iure aliquo potiore, se in eiusdem res internas ingerant,
legitimam auctoritatem in suis functionibus impediant, ipsi
difficultates pariant (v. g. fovendo rebelliones). A fortiori
habet ius suam exsistentiam, suum territorium, suum honorem

