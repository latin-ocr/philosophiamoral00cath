382 PARS II. PHILOSOPHIA MORALIS SPECIALIS.

b) Multi asseclae oeconomiae politicae liberalismi ad hanc
sententiam devenerunt, quia falso supponebant exsistere leges
quasdam naturales, quibus humana societas sua sponte ad

optimum statum perducatur, dummodo cuilibet permittatur „

suo commodo intendere, prout ei libuerit, et auctoritas pu-
blica abstineat ab omni activitate praeter tutelam iurium.
c) Darwinistae denique, ut H. Spencer («The man versus the
State»)‚ in eandem sententiam pervenerunt eX sua theoria
evolutionis et selectionis, quae innititur principio universalis
pugnae pro exsistentia. Sicut enim in regno animali vi illius
pugnae individua melius condicionibus externis adaptata re-
liqua vincunt et sola se propagant, ita etiam in vita sociali
onmia liberae competitioni individuorum permittenda sunt, ut
hoc modo homines melius adaptati vincant et soli se propagent.

Ab hac sententia non differre videntur ii, qui dicunt socie-
tatis civilis finem esse lucri ordinem imz‘dz'cmn, i. e. iura
privata. Dixi: iura privata vel privatorum, non iura publica
ipsius societatis, Nam in solvenda quaestione, quis sit finis
civitatis, non potest sine circulo vitioso ad iura publica
ipsius civitatis recurri. Civitas enim habet ea onmia iura,
quae ei ad convenientem assecutionem sui finis sunt neces-
saria. Ergo antequam scire possim, quae sint iura civitatis,
debeo scire, quis sit eius finis. Finis enim est ratio et men-
sura iurium publicorum civitatis. Hinc si quaero: quis est
finis civitatis? non possum sine circulo respondere: tueri iura
publica civitatis.

THESIS LXXXI.

510. Civitatis finis non est sola custodia ordinis iuridici
ad efficiendam libertatis harmoniam necessarii.

(Liberam-e, Ethica II, n. 42. Aleyer, Institut. iuris nat. p. II, n. 305 sqq.
Moralphil. H 496.)

Prob. 1. Haec doctrina est insufficiens. Finis societatis
civilis consistit in iis bonis, ob quae eadem generatim humano
generi necessaria esse intellegitur. Atqui societas civilis non
solum necessaria est propter mutuam securitatem et pacem,

sed etiam propter alia bona, ad quae obtinenda privati sibi
non sufficiunt (n. 481). Ergo . . .

