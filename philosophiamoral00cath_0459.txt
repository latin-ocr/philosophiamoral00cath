LIB. 11. CAP. 111. DE SOCIETATE CIVILI. 435

Cum machinis intime cohaerent «crises oeconomicae» quas
vocant. Machinae tunc solum utiliter adhiberi possunt, si
bona in magna quantitate procreantur. Postulant igitur maxi-
mum numerum emptorum seu vastissimas regiones ad mer-
catum. Inde oritur difficultas diiudicandi, quaenam quantitas
bonorum vendi possit, et persaepe nimia oritur productio
(superproductio), i. e. merces in tanta quantitate producuntur,
ut vendi non possint, ruinam multarum fabricarum et neg-
otiorum causent et per consequens etiam operarios labore
privent eosque non raro ad magnam inopiam redigant.

Accedit quod inter dominos fabricarum ipsos certamen
oritur, in quo illi reliquos vincunt, qui minoribus expensis
res producunt. Hinc eorum studium deprimendi mercedem
operariorum, protrahendi tempus laboris vel adhibendi operam
feminarum et infantium minore pretio parabilem, neglegendi
cautiones ad tuendam vitam et sanitatem operariorum neces-
sarias, ut hoc modo minuantur expensae productionis et merces
vilius vendi possint.

b) Altera causa quaestionis socialis sunt ideae libertatis
et aequalitatis omnium, quas naturalismus recentior sparsit et
fovit. Vi harum idearum collegia opificum et associationes
operariorum abolitae et generatim omnes limites libertatis
individualis, praesertim in re oeconomica, paulatim remoti
sunt, ita ut cuilibet liceret habitare ubicumque vellet, neg-
otium vel opificium, quodcumque et quomodocumque cuperet,
exercere. Principium enim fundamentale naturalismi erat:
Sinite quemque facere quod vult, et unice suum proprium
commodum quaerere, et ultro orietur optimus mundi ordo.
Hinc ex mente naturalismi seu liberalismi omnia permittuntur
liberae competitioni seu «concurrentiae», et exsurgit univer-
sale inter omnes de exsistentia certamen, in quo debiliores
paulatim succumbunt, et periculum est, ne divitiae magis
magisque in manibus paucorum congregentur.

c) Tertia causa, cum praecedente intime cohaerens, est
animus a Deo et religione aversus, quern naturalismus genuit
et fovit, et ex quo fit, ut homines fere unice rebus terrenis
intenti nimia aviditate divitiis et voluptatibus inhient, in suis
actionibus solo egoismo privato ducantur, leges iustitiae et

28*

