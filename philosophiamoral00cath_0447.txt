LIB. ΙΙ. CAP. 111. DE SOCIETATE CIVILI. 423

111. De relatione auctoritatis civilis ad scholas.

575. Schola elementaria, de qua potissimum agemus, natura
sua est extensio quaedam et institutum subsidiarium familiae.
Parentes enim muneriffiducationis frequenter per se satis-
facere non possunt, ideoque licite alios in auxilium vocant
aut iisdem hoc officium vel ex parte vel ex toto demandant.
Iam quaeritur, quamnam relationem iuridicam schola in or-

dine naturali habeat tum ad familiam tum ad auctoritatem
civilem.

576. Certum videtur Ι. oblzgationem et ius erigendi scholas
elementarias per se primario famuliae incumbere. Etenim
necessitas scholae primario oritur ex exigentia familiae ad
bonum aliquod obtinendum, quod per se est bonum domesti-
cum, nimirum educationem convenientem liberorum. Ex quo
ulterius infertur in ordine naturali officium erigendi scholas
a parentibus, quando ei ipsi per se satisfacere nequeant,
proxime devolvi non in societatem publicam, sed in pagum
(municipium), qui ex mente Aristotelis <Polit. l. 1, c. Ι) est
«societas primo constituta (naturalis) in ordine ad usum et
consuetudinem non cotidianum» (cf. Sylv. illam: in h. l.).
Familiae enim plerumque —— saltem in cultiore societatis
statu — non nisi unitae ideoque mediante pago vel vico huic
officio satisfacere possunt. Proinde pagus, si opus sit, scholas
instituere debet, ut, quantum fieri potest, singulae familiae
liberis necessariam instructionem procurare valeant.

Porro quiaschola elementaria in subsidium familiae et ad
assequendum finem per se domesticum ordinatur, ea non est
independens a familia, sed earum quodam modo vicaria.
Hinc rectus ordo per se requirit, ut inter familias et scholas
intimum exsistat vinculum eaedemque se mutuo iuvent et
compleant quantum ad educationem. Id etiam plane ne-
cessarium est, ut schola veram iuventuti utilitatem afferat.

Unitas enim educationi necessaria postulat concordem co-
operationem familiae et scholae.

577. Certum videtur 2. in casu, in quo neque singulae fa-
miliae neque pagi scholas erigere valent aut id facere gra-
viter neglegunt, auctoritatis politicae supremae esse iis suc-

