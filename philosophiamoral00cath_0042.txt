18 PARS Ῐ. PHILOSOPHIA MORALIS GENERALIS.

et particularium indefinitam, subdz‘sfi: absolute et sine respectu ad
utilitatem hominis, nego, cum subordinatione ad bonum hominis
et quasi· condicionate, in quantum homini utile videtur, conc. Nego ,
min. et cons. «Desiderium naturale non potest esse inane» (S. leom.
1, q. 75, a. 6). Sed desiderium naturale beatitudinis esset inane,
si homo non esset destinatus ad beatitudinem. Idem dici non
potest de appetitu innato brutorum in suum bonum vel de appetitu
innato sensitivo in homine, quia hi rationem medii habent pro
tendentia rationali hominis et ex ipsa natura sua non absolute
bona sensitiva appetunt, sed quasi condicionate, in quantum scl.
homini secundum rationem congruit. Ergo hi appetitus non sunt
frustra, etsi non omnia bona singularia obtinent, quorum capaces
sunt. Tendentia autem rationalis hominis non subordinatur utili-
tati altioris tendentiae. Homo enim ordinatur quidem in gloriam
sui conditoris, sed non in eiusdem utilifatem, cum Deus ex crea-
turis utilitatem capere non possit.

Obi. 2. Nemo potest appetere, quod ignorat. Atqui multi igno-
rant, quid sit beatitudo. Ergo eam non possunt appetere ideoque
falsum est argumentum.

Resp. Trans. mai. Dist. min. .· Multi ignorant, quid sit beatitudo
in communi seu indeterminate spectata, nege, quid sit beatitudo
determinate spectata seu spectata «secundum specialem rationem
quantum ad id, in quo beatitudo consistit», conc. (cf. S. Tlmm.
1, 2, q. 5, a. 8 ad 1).

Transmisi maiorem, nam solum vera est quoad appetitum
elicitum formalem, non autem quoad appetitum innatum neque
quoad appetitum elicitum mere interpretativum. Sed de hac distinc-
tione aptius infra (n. 30) agetur, ubi sermo erit de subiectiva
habitudine hominis ad beatitudinem.

Obi. 3· Secundum S. Augustinum (De Trinit. l. 13, c. 5) beatus
est qui habet omnia, quae vult, et nihil male vult. Sed non omnes
hoc volunt3 quidam enim male aliqua volunt et tamen volunt illa
se velle. Ergo non omnes volunt beatitudinem.

Resp. Dz'st. mall: Beatus est qui habet omnia, quae vult
appetitu innato, cona, appetitu elicito, subdzkt.: recte ordinat0‚
conc„ quocumque, wege. Centrad. min. et nego conseq. (cf. S. lem.
1, 2, q. 5, a. 8 ad 3).

