LIB. I. (ΖΑΓ. IV. DE IURE PROPRIETATIS. 273

c) Si praestatio statuatur pro norma distributionis, quaero:
quomodo accurate determinari potest singulorum dexteritas,
peritia, ingenium, diligentia, a quibus quantitas laboris prae-
stiti pendet? Quaenam erit norma huius determinationis,
ne magistratus solo arbitrio suo et partium studio in dis-
tribuendo dirigantur? Quod ut melius intellegatur, distinguendi
sunt duplicis generis labores: alii aliquid operatum relinquunt,
v. g. labor sutoris3 alii vero nihil operatum relinquunt, v. g.
labores famulorum, infirmariorum, medicorum, magistrorum.
Iam quoad posteriores labores quomodo poterit praestatio men-
surari? Quoad priores vero in multis casibus praestatio men-
surari potest, sed in plurimis non potest, v. g. praestatio
agricolae non solum pendet ab eius labore, sed etiam a fer-
tilitate agrorum, a tempestate etc. — Quid denique dicendum
de illis, qui ob defectum virium, ingenii, etsi diligentes, non
aeque multum aut fere nihil laboris praestare possunt?

d) Ex quo patet neque dz‘lzgentz‘am in laborando normam
distributionis esse posse. Ad diligentiam determinandam
enim necesse esset custodem iuxta unumquemque collocare,
qui eum perpetuo observaret. Quis autem magistratus se-
curos reddet illos praefectos ab operariis electos cum operariis
consilia communicaturos non esse?

e) Neque indzjgentia tamquam mensura distributionis ad-
hiberi potest. Quis enim erit aestimator huius indigentiae?
Haec certe aestimatio iudicio uniuscuiusque permitti nequit,
cum nemo sit aequus iudex in rebus suis. Ergo committenda
erit iudicio alicuius concilii, cui incumberet in singulorum
indigentiam inquirere eamque definire, v. g. determinare, quo
cibo, qua veste quisque indigeat. Sed hoc qui fieri poterit,
quin excitentur plurimae querelae, discordiae, invidiae, quae
brevi totam rempublicam everterent?

348. 7. Aliud gravissimum incommodum systematis socia-
listici est, quod omnem ad diligentiam in laborando stimu-
lum auferat. Supposita privata proprietate, quilibet sua
ipsius utilitate vel necessitate, praesertim si familiae curam
habet, ad continuum et indefessum laborem impellitur. Hoc

modo generatim varia officia in societate humana sine ulla
oannem, Philos. moralis. Ed. 5. 18

