LIB. Ι. CAP. Ι. DE OFFICIIS HOMINIS ERGA DEUM. 217

Haecrofficia spectato solo ordine naturali commode revo-
cari possunt ad officia amoriS‚ spei et religionis, sub nomine
religionis etiam comprehendendo oboedientiam, gratitudinem,
fidelitatem erga Deum, quae secundum multos auctores ab
habitu religionis non distinguuntur.

Virtutes theologicae in ordine naturali non exsisterent. Nam
virtutes theologicae habent Deum pro obiecto tum materiali
(saltem principali) tum formali, et quidem prout excedit co-
gnitionem naturalem rationis (S. Tlmm. 1, 2, q. 62, a. 2).
Exsisterent tamen in ordine naturali virtutes aliquae spei theo-
logicae et caritati correspondentes, scl. spes in Deum et
amor eiusdem super omnia (n. 144). Utraque virtus haberet
Deum ut obiectum, sed prout humana ratione attingi potest;
neutra etiam esset virtus per se infusa.

THESIS XLIV.

266. Homo, spectato etiam ordine mere naturali, tenetur
non solum sperare a Deo beatitudinem cum auxiliis ad eam
necessariiS‚ sed eundem etiam super omnia creata diligere.

(S. Thom. 2, 2, q. 17, a. 1 et 2; q. 26, a. 1—-3.)
PARS I. Tenetur sperare beatitudinem.

Prob. Qui tenetur ad finem, tenetur quoque ad media
necessaria. Atqui homo tenetur tendere in beatitudinem per-
fectam alterius vitae, et medium ad id necessarium est, ut

speret a Deo beatitudinem cum auxiliis ad eam necessariis,
Ergo . . .

Proh. min. Ι. Tenetur homo tendere in beatitudinem, quia
haec est ultimus finis, in quem conditus et natura sua ordi-
natus est. Supremus finis huius vitae est dispositio ad beati-
tudinem in vita futura consequendam (n. 27).

2. Beatitudo est bonum arduum, ad quod consequendum
multa obstacula sunt superanda. Nemo autem tendit in eius-
modi bonum nisi fretus spe haec obstacula superandi. Porro
ad haec obstacula superanda indigeret auxiliis divinae provi-
dentiae, quae Deus pro sua bonitate in eum speranti et fa-
cienti, quod in se est, non denegaret,

