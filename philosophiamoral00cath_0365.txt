LIB. ΙΙ. CAP. 11. DE SOCIETATE DOMESTICA. 341

facile determinare eiusmodi varietates circumstantiarum, ideo
illi, ex cuius auctoritate lex efficaciam habet, reservatur, ut
licentiam praebeat legem praetermittendi in illis casibus, ad
quos legis efficacia non extendere se debet, et talis licentia
dispensatio dicitur.» Lex autem de unitate uxoris est lex
divina naturalis, et ideo in hac a solo Deo dispensatio fieri
potuit per inspirationem internam sanctis patriarchis factam,
«per quorum exemplum ad alios derivata est eo tempore,
quo oportebat praedictum naturae praeceptum praetermitti,
ut maior esset multiplicatio prolis ad cultum Dei educandae.
Semper enim principalior finis magis observandus est quam
secundarius Unde cum bonum prolis sit principalis matri-
monii finis, ubi prolis multiplicatio necessaria erat, debuit
neglegi ad tempus impedimentum, quod posset in secundariis
finibus evenire3 ad quod removendum praeceptum prohibens
pluralitatem uxorum ordinatur» ffiupplem. q. 65, a 2).

445· Obi. Ergo falso alibi (n. 183) affirmatum est Deum non
posse dispensare in lege naturali.

Resp. Nego illas. Agitur enim in hac de pluralitate uxorum
lege de dispensatione mere indirecta. Nimirum lex naturalis non
absolute prohibet hanc pluralitatem, sed solum condicionale‚ nisi
Deus contrarium permittat. Si ergo Deus permittit, iam cessat
ipsa lex propter mutatam materiam.

ξ 5. DE MATRIMONH INDISSOLL'BILITATE.

THESIS LXIX.

447. Vinculum coniugii iure naturae ita indissolubile est,
ut non nisi auctoritate divina solvi queat.

(S. Thema, C. gent. l. 3, c. 1233 Supplem. q. 67, a.·1.)

S‘t. Q. Ι. Matrimonium per se stabile esse debere ex
thesi LXVI elucet. Hic ulterius probandum est matrimonium
natura sua talem exigere peremzil‘alem, ut neque voluntate
ipsorum coniugum (solubilitas intrinseca) neque auctoritate
extrinseca mere humana intra ordinem naturalem solvi possit
(solubilitas extrinseca). Dixi mere humana. Nam quoad
auctoritatem divinam hic valet, quod supra n. 445 monuimus.

