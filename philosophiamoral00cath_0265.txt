Aa

11113. Ι. CAP. ΙΙΙ. DE OFFICHS HOMINUM MUTUIS INTER SE. 041

privata auctoritate extra casum necessariae defensionis sus-
cepta. Idem dicendum de quacumque mutilatione et laesione
corporis alieni. Nam suum cuique tribuendum est. Atqui
vita et integritas membrorum eminent inter bona, quae homo
vi naturae potest vocare sua.

Q}}‚{1{³,ritur autem, num liceat occidere proximum privata auc-
toritate, si ad defendendam propriam vitam necessarium fuerit.

THESIS LIII.

304· Servato moderamine inculpatae tutelae licet cruente

contra iniustam aggressionem se defendere usque ad ag-
gressoris occisionem.

(S. Tlmm. 2, 2, q. 64, a. 7. Lenius, De iustitia et iure c. 9, dub. 8.)

St. Q. Per «moderamen inculpatae tutelae» indicantur
condiciones ad cruentam defensionem requisitae, scl. 1. ut
vis in ipso actu aggressionis adhibeatur nec suppetat alia
via evadendi3 2. ut non maior violentia inferatur, quam ad
propulsandum periculum actuale requiritur, 3. ut vis solum
adhibeatur ex intentione defensionis.

Prob. 1. Qui aliquo iure praeditus est, ius quoque habet
illud, si necesse sit, per vim defendendi contra iniustam ag-
gressionem. Ius* enim natura sua coactivum est. Ergo cum
quilibet praeditus sit iure ad vitam, ius quoque habet eandem
per vim contra iniustam aggressionem defendendi. Idem
colligitur ex instinctu naturali, quo quodlibet ens in suo esse
se conservare studet.

Nec obstat, quod aggressori damnum sit inferendum. Nam
cum iniuste invaso eligendum sit inter proprium damnum
et damnum alterius, aequitas naturalis postulat, ut potius in-
iustus aggressor damnum subeat. Secus affirmandum esset
invasum in tali necessitate magis consulere debere proximo
quam sibi, quod admitti nequit.

Haec ratio generalis est ideoque etiam probat in cruenta
defensione servato moderamine inculpatae tutelae usque ad
necem aggressoris iniusti procedi posse.

Prob. 2. Si non liceret iniustum vitae aggressorem vi

usque ad necem adhibita repellere, publica securitas in
Cathrein, Philos. moralis. Ed. 5. ’ 16

