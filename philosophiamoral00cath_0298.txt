274 PARS ΙΙ. PHILOSOPHIA MoRALIS SPECIALIS.

coactione ad satisfactionem onmium distribuuntur, ita ut vel pro
maxime abiectis et arduis laboribus facile operarii inveniantur.
Hic autem stimulus laboris in societate communistica plane
deesset.

Nam a> in ea onera omnium deberent esse aequalia ideo-
que nemini se communi et cotidiano penso laboris subtrahere
liceret. Quocirca nihil est, quod eorum diligentiam excitare
posset, certe non cura procurandi necessaria pro die se-
quenti aut tempore futuro. Nam quamdiu corpore bene
valebit, quilibet cotidiano labore praescripto necessaria merebit3
tempore vero aegritudinis societas eius curam suscipiet. Ipsis
enim communistis fatentibus cura infantium, aegrotorum, γ
senum decrepitorum ad societatem pertinet. ἶ

b) Homines generatim ad diligenter laborandum non im-
pelluntur nisi certa spe se solos fructum ex suo labore per-
cepturos esse. Sed haec certa spes in socialismo deesset.
Quilibet posset hanc certam spem tum solum habere, si
certum foret omnes alios operarios aequali diligentia labora-
turos esse et distributionem talem futuram, ut diligentiae
uniuscuiusque correspondeat. Asqm' haec certitudo haberi
non potest.

349. 8. Quae de distributione laborum et rerum productarum
disputavimus, demonstrant systema socialisticum exsecutioni
mandari non posse, nisi supponantur ex una parte magistratus
rara prudentia, sagacilale, probitate vilae praediti, qui, com-
muni mercede contenti, constanter non commodi proprii, sed
boni communis amore ducantur3 ex altera vero parte sub-
diti, qui superiorum dictis ad nutum oboediant; qui sint
paucis contenti et in suscipiendis laboribus etiam arduis et
humilibus alacres et prompti3 iqui, quantum in ipsis est,
velint sine invidia bona omnia omnibus facere eommunia.
Iam si eiusmodi homines vel inter ipsos christianos rari sunt,
quamvis religio vitio summa supplicia, virtuti praemia aeterna
promittat et gratia abundans infirmitatem humanam iuvet,
quid futurum esset in statu socialistarum, qui religionem
omnem contemnunt, immo odio prosequuntur, qui vel ipsam
Dei exsistentiam negant ideoque veram obligationem in con-

