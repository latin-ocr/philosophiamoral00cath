LIB. 11. CAP. 111. DE SOCIETATE CIVILI. 413

1. De separatione inter eeclesiam et civitatem.

THESIS LXXXVI.

555. Reicienda est omnimoda separatio inter Ecclesiam
et civitatem.

St. Q. Ι. Plena haec separatio in eo est, ut civitas ad
Ecclesiam non plus attendat quam ad quamlibet aliam socie-
tatem privatam. Civitas sinit Ecclesiam facere quod vult,
sed nullo modo eam fovet neque in suis legibus ad eam ullo
modo attendit. In hoc systemate continetur plena tolerantia
‘omnium cultuum3 civitas enim considerat religionem ut rem
mere privatam. 2. Reicimus illam separationem ut per se
optandam. Non negamus eam per accidens ut minus malum
tolerari vel exoptari posse.

Prob. 1. Christus, aeterna sapientia, condendo Ecclesiam
non potuit velle statum, in quo paci, unitati, ordini generis
humani non satis provisum esset, immo qui natura sua per-
petuis dissensionibus et rixis ansam daret. Alqm' hoc ob-
tineret, si voluisset plenam separationem inter Ecclesiam et
civitatem. Ergo . . .

Proh. min. Nam Ecclesia et civitas eosdem homines in
eodem territorio et saepe in eadem materia, licet sub diverso
respectu, sibi subiectos habent. Hinc supposita plena separa-
tione moraliter evitari non potest, ut, quae Ecclesia prae-
cipit, repugnent legibus civitatis, et viceversa. Ecclesia v. g.
praecipit tali die festum esse celebrandum, a laboribus abs-
tinendum etc.; civitas e contrario suos officiales et operarios
eo die ad laborandum obligat. Ecclesia certa matrimonia
illicita et nulla declarat; civitas e contrario coniuges in iis-
dem casibus ad cohabitandum cogit. Ecclesia prohibet candi-
datos sacerdotii milites fieri3 civitas eosdem cogit. Aut ergo
dicendum est Christum voluisse perpetua iurgia inter Eccle-
siam et Statum in utriusque perniciem, aut eum voluisse con-
iunctionem iuridicam inter utramque, ita ut uni principatus
vel hegemonia competat. Prius absurdum est3 restat ergo
alterum. Alia enim via iuridice componendi lites non habetur,
cum non adsit tertia aliqua auctoritas et civili et ecclesiastica

superior, cui utraque se submittere teneatur.

