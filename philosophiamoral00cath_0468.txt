444 PARS ΙΙ. PHILOSOPHIA MORALIS SPECIALIS.

concedendam. In institutione iuventutis religioni nullus in-
fluxus concedendus est; scholae, quae unice ad Statum per-
tinent, absque religione institui debent, in iisque sola moralis
laica et civilis docetur. Matrimonium utpote ad Statum per· ⁷
tinens ubique debet esse civile. b) [φῖ re politica liberalis-
mus necessario ducit ad rempublicam, immo, si sibi consen-
tire velit, ad democratiam eo modO, quo voluit Rousseau3
quodsi multi liberales hodie monarchiam constitutionalem vel
rempublicam aliquo modo aristocraticam (in favorem divitum)
adamant, id inde provenit, quia potestatem amittere timent,
quam acquisiverunt. c) [n re oeconomica liberalismus pro-
fitetur plenam libertatem productionis: quilibet potest facere
quidquid vult, quamdiu aliorum iura privata non violat. Haec
liberalismi forma omnibus, quae hucusque disputavimus, suf-
ficienter reicitur, ita ut speciali refutatione hoc loco non in-
digeat. Speciatim omnia subvertit, quae de relatione civitatis
ad religionem et Ecclesiam diximus (n. 548 et n. 555).

602. 2. Alia eaque mitior, sed minus sibi concordans species
liberalisrni agnoscit dependentiam hominis a Deo etiam quoad
vitam socialem, sed solum intra limites rationis et legis natu-
ralis. Revelationis supernaturalis in vita sociali nulla ratio
habenda est. Inde deducunt inter religiones christianas vel
revelatas nullam aliis esse praeferendam. Civitas ergo secun-
dum hanc sententiam non est quidem christiana, sed neque
atheistica aut irreligiosa. Sed etiam haec theoria ex iis,
quae diximus de relatione auctoritatis civilis ad Ecclesiam,
iam refutata est. Civitas obligatur lege naturali ad Deum
colendum eo modo, quo Deus vult. Atqui Deus coli vult
cultu christiano-catholico. Ergo non sufficit sola religio natu-
ralis, neque possunt falsae religiones christianae aequiparari.

603. 3. Est denique tertia liberalismi species prioribus mitior,
sed etiam minus sibi constans, quae quoad vitam privatam
etiam religionem supernaturalem agnoscere vult, sed non
quoad vitam publicam. Haec etiam inter catholicos (libe-
rales catholici vel catholici liberales vocabantur) aliquamdiu
suos asseclas habebat, quorum dux erat F. R. de Lamennaz's.
Putabant maxima mala Ecclesiae provenire eX eius foedere

