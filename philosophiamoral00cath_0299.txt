Lm. Ι. CAP. 1V. DE IURE PROPRIETATIS. 275

scientia tollunt et virtuti nullam nisi temporalem mercedem
promittunt?

Omitto plurima alia, quae socialistis iure obici possunt, v. g.
quod sua theoria absolutae aequalitatis familiam destruant,
quod societatem civilem a religione divellant, quod nominatim
iura Ecclesiae catholicae plurima necessario violare cogantur ete.

Confirmantr denique thesis experientia. Nam innumera
experimenta et tentamina communistica facta ab antiquissimis
temporibus usque ad aetatem nostram omnia ad irritum
ceciderunt (cf. Socialismus 17 et 209).

350. Coroll. Ergo quilibet communismus positivus, qui
generatim communionem bonorum positivam in societatem
humanam inducere vult, ut inimicus libertatiS, ordinis socialis,
progressus culturae reiciendus est. Nam quae in thesi ante-
cedenti contra socialistas diximus, facile ad quodcumque
systema communismi positivi applicari possunt. Quod specia-
tim anarclzistas attinet, iis praeter incommoda supra dicta
illud gravissimum obici potest, quod suo systemate «anarchiam
productionis», quam tollere volunt, intactam relinquerent.
Nam singula municipia (pagi) vel singulae associationes ope-
rariorum hodie propter divisionem laborum sibi sufficere ne-
queunt. Ergo anarchia productionis, quae hodie inter singulos
adesse dicitur, tunc haberetur inter societates operariorum et
pagos, ideoque eius effectus forent multo funestioreS‚ quia
non singulis familiis, sed totis pagis ruinam pararet, Ceterum
de se vix credibile est societatem humanam, hodie tanta
negotiorum frequentia et tot mediis commercii (viis serreiS‚
telegraphis etc.) unitam, iterum in parvas communitates in-
dependentes dividi posse. Ad quem enim, ut saltem unam
difficultatem huius systematis commemoremus, pertinerent
viae ferreae, telegrapha, aquaeductus eto? Haec necessario
requirunt unitatem regiminis, ideoque non possunt permitti
administrationi singulorum pagorum, per quos transeunt.
Praeterea, habebiturne unitas aliqua in iudiciiS, in legislatione,
in re militari etc., an haec omnia arbitrio singulorum civitatum
et pagorum relinquentur? Nisi tandem admittatur aliqua
communis auctoritaS, redibunt tempora iuris manuarii.
18ss

