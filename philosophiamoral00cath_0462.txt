438 PARS 11. PHILOSOPHIA MORALIS SPECIALIS.

EX triplici falso fundamento ad hanc sententiam perventum
est, ut iam supra (n. 509) exposuimus. Praeter ea, quae
ibidem contra hanc sententiam dicta sunt, provocari potest
ad experientiam, quae eius falsitatem ad oculos demonstrat.
Nemini enim cordato dubium esse potest statum societatis
hodiernum saltem ex parte deberi illimitatae concurrentiae,
in qua debiliores necessario paulatim succumbunt. Hinc ipsi
asseclae liberalismi iam passim varias limitationes libertatis
individualis in re oeconomica proponunt.

7. Omnes fere, quos hucusque commemoravimus, in quae-
stione sociali solvenda ab auxilio Ecclesiae et religionis abs-
trahunt vel illud omnino reiciunt. Iis opponuntur quidam
catholici, quia eandem quaestionem unice fere libera activi-
tate Ecclesiae solvere cupiunt. Secundum hos auctores pote-
statis politicae munus exclusivum est: tueri iura omnium,
etiarn Ecclesiae; Ecclesia dein sua libera activitate (educa-
tione, operibus caritatis, associationibus religiosis etc.) socie-
tatem in meliorem statum reducet. Haec opinio in Belgio
et Gallia non paucos habet fautores.

Sed Ι) falsum est auctoritatis politicae unicum officium
esse tueri ordinem iuridicum (n. 510). 2) Quaestionem so-
cialem ab Ecclesia sola solvi non posse vel ex eo patet, quod
in multis regionibus non solum acatholicis, sed etiam catholicis
plurimi homines iique plerumque ditissimi et potentissimi se
eius activitati opponunt, eam impediunt vel saltem neglegunt.
Igitur omnes conatus Ecclesiae in reformanda societate erunt
magna ex parte inanes, nisi ab auctoritate publica suis legibus
foveantur et promoveantur. Id plane evidens fit, si prae
oculis habeatur quaestionem socialem directe esse oeconomicam
et versari circa organisationem totius societatis (n. 595, Ι).
3) Η300 opinio post encycl. Leonis XIII de condicione opi-
ficum a viro catholico tuto defendi vix potest. S. Pontifex
enim tam perspicuis verbis docet ad mala socialia curanda
requiri etiam activitatem auctoritatis civilis, et quidem non
mere iurium protectricem, ut mirum sit aliquos etiamnunc
de hac re dubitare (cf. n. 511).

8. Restat denique sententia, quae inter catholicos omnium
nationum longe communior, immo fere communis est, quaeque

