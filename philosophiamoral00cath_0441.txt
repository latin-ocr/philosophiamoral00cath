Lllz. 11. (ΕΑΓ. ΙΙΙ. DE SOCIETATE CIVILI. 417

quos eadem iura exercere queat.» Thes. 20: «Ecclesiastica
potestas suam auctoritatem exercere non debet absque civilis
gubernii venia et assensu.» Thes. 44: «Civilis auctoritas
potest se immiscere rebus, quae ad religionem, mores et
regimen spirituale pertinent. Hinc potest de instructionibus
iudicare, quas Ecclesiae pastores ad conscientiarum normam
pro suo munere edunt, quin etiam potest de divinorum sacra-
mentorum administratione et dispositionibus ad ea suscipienda
necessariis decernere.» Cf. praeterea Concil. Vatic. Sess. 4, C. 3.

562. PARS ΙΙΙ. Earum vero rerum, quae acl utrumque sorum
pertinent (mixtarum), . . . iudicium supremum est penes Ecclesiam.

Defendimus hic potestatem Ecclesiae in res temporales
indirectam quam vocant. Sel. Ecclesiae est iudicare, num
aliqua lex vel ordinatio in re temporali sit peccaminosa vel
alio quocumque modo bono spirituali subditorum nociva, et
per consequens iure pollet auctoritatem civilem obligandi ad
talem legem seu ordinationem abrogandam vel mutandam
vel etiam talem legem in casu necessitatis directe abolendi.
Haec potestas non est proprie temporaliS, quia obiectum sor-
male eiusdem est spirituale, scl. peccaminositas vel damnositas
spiritualis alicuius legis temporalis.

Prob. 1. Iam ostendimus Christum pro infinita sua sa-
pientia debuisse relationem mutuam inter Ecclesiam et civi-
tatem certis limitibus iuridicis definire et circumscribere. At-
qui haec relatio iuridice definita non potest esse alia quam
potestas indirecta Ecclesiae in rebus temporalibus. Ergo . . .

Prob. auin. Potestatem directam Ecclesiae in civitatem
vel civitatis in Ecclesiam iam reiecimus; item reiecimus
plenam separationem inter utramque societatem. Neque suf-
ficit mera iuxtapositio cum plena aequalitate, quae perpetuis
dissensionibus ansam daret, sine remedio easdem definitive
et iuridice componendi. Neque denique sufficit potestas in-
directa mere directt'va unius supra aliam sine potestate eam
obligandi vel poenis cogendi; quia haec careret necessaria
efficacia. Restat ergo solum indirecta potestas iurisdictionis
aut civitatis in Ecclesiam aut Ecclesiae in civitatem. Atqui

indirecta potestas civitatis in Ecclesiam reicienda est. Ergo . . .
Cathrein‚ Philos. moralis. Ed. 5. 27

