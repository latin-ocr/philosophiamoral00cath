MR. Ι. CAP. IV. DE IURF, PROPRIETATIS. 303

Resp. Dist. antea: Pretium non determinatur immediate per
legem naturalem, conc„ non potest secundum principia legis natu-
ralis apte definiri vel communi hominum iudicio vel libera con-
ventione, nego. Pretium rerum numquam determinatur immediate
per ipsam legem naturalem, et tamen nemo negat quoad multas
res certum pretium ex sola lege naturali esse debitum. Cur ergo
idem non valeret quoad pretium auctori alicuius libri debitum?

Obi. 4. (Cf. Vermeersclz l. c.) Res, quarum est naturalis pro-
prietas, huiusmodi sunt quae cum persona aliqua ita vere iungi
valeant, ut eas apprehendendo, muniendo, physice insistendo per-
sona ista, nisi maiore vi opprimatur, alios efficaciter arceat eodem-
. que prohibeat usu. Atqui secluso legis praesidio fieri nequit, ut
scriptor libri, qui in vulgus editus est, simul ita retineat exem-
plaria, ut vis inferenda sit ipsius personae ad haec iterum prelo
committenda. Qui id contenderit, possit aeque bene, ut arguit
R. Bucceroni, vulgata notitia stellae ab ipso detectae, expostulare,
ne alii ipso invito stellam istam considerare audeant.

Resp. AVego mai. Si vera esset maior, homo non posset ha-
bere verum dominium in famam suam, quod est contra com-
munem auctorum sententiam. Illa ergo notio proprietatis naturalis
est nimis arcta. Exemplum de stella non est ad rem. Possetne
lex positiva alicui, qui stellam detexit, concedere ius, ne alii ipso
invito eam stellam considerent? Certe non. Est ergo magna dis-
paritas. In uno casu agitur de re, quae privatae possessionis est
capax, et cuius usus non potest esse communis, quin auctor damni-
ficetur, in altero autem nequaquam.

ARTICULUs VH.
DE MODIS DERIVATIVIS ACQUIRENDI DOMINIUM.

(Zallz‘nger. Institut. iuris nat. n. 115 sqq.)

Quoniam primitivum modum acquirendi dominium, scl.
occupationem, iam declaravimus, restat, ut de reliquis modis
pauca dicamus,

388. I. Accessz'o.

Latiore sensu accessio comprehendit quodlibet augmentum,
quod res nostra capit. Dividitur in accessionem sensu stricto,
confusionem et commixtionem, specificationem et fructi-
ficationem.

