304 PARS 11. PH1LOSOPHIA MORALIS SPECIALIS.

1. decessio sensu strictiore est quodvis incrementum, quod
acquirit res nostra tamquam sui accessorium. Secundum
axioma enim receptum accessorium sequitur principale. Ac-
cedere autem potest a) res immobilis ad immobilem, ut fit
in alluvione, qua paulatim fundus augetur3 b) res mobilis ν
ad immobilem. Si quis in alieno solo seminavit vel arbores
plantavit vel domum aedificavit, dominus fundi fit dominus
arborum etc, si iarn seiungi a solo non possint; debet
tamen eum, qui seminavit vel aedificavit, indemnem reddere,
saltem si hic bona fide egit, ne ditescat ex re aliena3 c) res
mobilis ad mobilem. Si quis in aliena charta vel panno
imaginem depinxit, res cum pictura iam ad unum pertinere
debet et alter indemnis fieri. Res principalis secum trahit
rem accessoriam. Quia saepe in concreto difficile est deter-
minare, utra sit res principalis, haec determinatio per legem
civilem fieri debet.

2. Consmio ct commissio est duarum rerum aeque prin-
cipalium talis unio, ut iam moraliter loquendo ab invicem
separari non possint, v. g. confusio duorum liquidorum vel
commixtio frumentorum diversae speciei. Ex iure naturae
uterque dominus condominium in rem totam accipit pro rata
rei suae.

389. 3. Specificalione acquiritur dominium, si materiam alie-
nam labore nostro in bonum altioris generis convertimuS‚
v. g. ex ligno alieno faciendo statuam, ex tritico panem.
Quia in specificatione forma censetur principale, ille, qui
dedit formam, fit dominus rei, sed tenetur alteri solvere
pretium materiae.

390. 4. Frucz‘ificalz'o. Fructus, qui ex aliqua re nascuntur,
v, g. foetus animalium, fructus arborum, fiunt ipso iure eius,
ad quern ususfructus rei pertinet, saltem si ipse est in pos-
sessione rei. Si autem alius bona fide usumfructum pos-
sideret, hic tenetur quidem errore detecto rem alienam
restituere, sed fructus iam consumptos restituere non ob-
ligatur, etiam abstrahendo a titulo praescriptionis, de quo
statim.

