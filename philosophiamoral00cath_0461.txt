LIB. ΙΙ. CAP. ΙΙΙ. DE SOCIETATE CIVILI. 437

nolunt — et in hoc differunt a socialistis democraticis et
agrariis —, sed eius administrationem et distributionem fere
arbitrio auctoritatis civilis permittunt. Potest ergo potestas
publica eam partem bonorum productivorum in dominium
Status transferre, quam vult, et reliquam partem eo modo
ordinare ‚‚ prout expedire iudicabit ad condicionem operario-
rum emendandam et aequiorem bonorum distributionem ob-
tinendam. Ita inter alios A. VUagner, A. Sch'affle. Procedit
haec opinio eX falso fundamento: ius proprietatis unice
derivari ex legibus civilibus (cf. n. 363 sqq). Immo gene-
ratim non admittit ius naturae et implicite supponit auctori-
tatem civilem esse omnipotentem vel saltem nullis civium
iuribus limitatam. Non pauci asseclae huius sententiae ex-
plicite vel implicite considerant civitatem ut finem in se
eique bona civium plene subordinant. Hinc mirum non est
eos omnem cooperationem Ecclesiae in solvenda quaestione
sociali vel reicere vel saltem neglegere. Haec sententia iis,
quae de iure naturae, de fine civitatis, de relatione inter
Statum et Ecclesiam disputavimus, satis refutatur.

5. A sententia modo commemorata parum distant illi
protestantes, qui se vocant ez'cmgelico-soedales vel christiano-
socz'ales (evangelisch-sociale oder christlich-sociale Reform-
partei). Eorum dux praecipuus est Stocker, et pars magna
asseclarum sunt ministri protestantes. Id unum sere asseclas
huius sententiae a socialistis status discernit, quod illi etiam
religioni protestanticae magnam sphaeram activitatis in sol-
venda quaestione sociali vindicant. In hunc porro finem
postulant in Germania maiorem independentiam ecclesiae
protestanticae ab auctoritate politica. A factione modo
dicta probe distinguendi sunt cllfestiano-sociales in Austria‚
qui cum ea nihil nisi nornen commune habent, revera
autem ad eos pertinent (saltem magna ex parte), de qui-
bus infra n. 8 agemuS, quique encyclicas Leonis XIH se-
quuntur. .

6. Indiz*z‘duczlz'svms liberalis socialismo contrarie opponitur.
Dum socialismus sphaeram activitatis publicae ultra iustos
limites extendit, individualismus eam plus aequo coarctat et
ad tutelam iurium iustitiae commutativae restringit.

