270 PARS ΙΙ. PHILOSOPHIA MORALIS SPECIALIS.

acquirere non potest nisi praevia inquisitione. Debebit ergo
quaelibet familia, > quae sibi videantur necessaria, officialibus
manifestare, ut dein collectis undique elenchis rerum ne-
cessariarum in communi aliquo totius societatis concilio a K
viris delectis summa rerum procreandarum accurate com-
putetur. Quod certe negotium innumerabiles scriptiones et
integrum exercitum scribarum requireret. ,

Potest quidem supponi quoad res maxime ordinarias, qui-
bus omnes cotidie fere indigent, gubernium sine praevia in-
quisitione definire posse quantitatem procreandorum. Sed hoc
quoad omnia omnino certe fieri non potest, quin multa in-
utiliter procreentur. Dein multae res non ad libitum hominis
a natura suppeditantur neque in tanta quantitate, ut omnium
votis plene possit satisfieri.

342. 3. Multo difficilius dein erit faldonem laboris publici
per totum regnum ordinare ‚(«organizare»). Ut concilium
supremum possit singulis provinciis, municipiis, pagis certum
et determinatum laboris pensum assignare, scire debet, quot
homines ad laborem idonei in quolibet municipio per longius
saltem tempus praesto sint. Esset enim absurdum et iniquum
unicuique pago praescribere pensum laboris, nullo respectu
habito ad numerum operariorum praesentium. Iam quaero:
poteritne in statu socialistico quilibet civis, prout voluerit,
domicilium mutare atque ex uno loco in aliurn migrare, an-
non? Si hoc posterius dicatur, habebimus homines quasi
glebae adscriptos. Nemo poterit domicilium suum relinquere
sine licentia magistratus, ideoque libertas hominis iam magna
ex parte sublata est. Si prius, ordinatio laboris est im-
possibilis, et plerique in regiones amoeniores confluent, loca
ingrata deserentur, praesertim cum in societate socialistica
nihil sit, quod possit hominem uni loco arctius adstringere l
quam aliis: non ager vel domus propria, quia haec omnia
pertinebunt ad totam societatem, et inter limites regni omnes
ubique iisdem iuribus fruuntur, omnes ubique aequali modo
dorni suae versantur.

343. 4. Supponamus constare de numero operariorum, qui
in aliquo pago stabiliter adsunt ad labores perficiendos, Nunc

