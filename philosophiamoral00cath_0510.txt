486 PARS ΙΙ. PHILOSOPHIA MORALIS SPECIALIS.

genteS‚ statuere normas pro relationibus internationalibus seu
condere legum codicem, in quo ius internationale tum naturale
tum positivum contineretur, v. g. circa traditionem hominum
sceleratorum, circa rationem commercii, circa evitationem
periculorum communium ex morbis contagiosis etc,

661. 5. Duo restant hoc loco animadvertenda:

a) Cum eiusmodi unio socialis, qualem descripsimus, pro
tempore proxime futuro vix sperari possit, saltem constituen-
dum esset tribunal inlernationale, ad quod pertineret ar-
bz'trz'zmz de litibus inter diversas gentes exortis. Hoc enim
arbitrio plurima impedirentur bella populis adeo perniciosa.
Praeses huius tribunalis quasi natus esset S. Pontifex. Nemo
enim tantam securitatem praebet quoad iustitiam sententiae
ferendae, nemo etiam tanta auctoritate morali apud omnes
gentes fruitur quanta ille.

b) Etsi eiusmodi universalis inter gentes socialis unio recte
ab auctore naturae per se intenta dicatur, id tamen diffi-
tendum non est eam in praesenti condicione naturae lapsae,
spectata humani generis divisione in tot falsas et inter se
inimicas religiones, spectato etiam gentium egoismo et mutuo
inter se odio, sine praesidio Ecclesiae catholicae, in cuius
gremio omnes homines secundum Dei voluntatem velut fratres
in unam magnam familiam congregari debent, vix firmam
prosperamque futuram. Id igitur etiam intuitu internationalis
humani generis prosperitatis totis viribus expetendum, ut
omnes gentes in eius lumine ambulent eumque adorent, qui
est rex saeculorum immortalis, cui soli honor et gloria.

