l

CAPUT VI. DE CONSCIENTIA. 167

quamvis raro accidat (S. Tlmm. 2, 2, q. 47, a. 9 ad 2, et
q. 70, a. 2). Certitudo moralis stricte dicta excludit op-
positi possibilitatem, certitudo moralis late dicta excludit
solum oppositi positivam probabilitatem.

199. Prob. Parsl. Requiritur conscientiae dictamen mora-
liter-certum. Quilibet debet vitare malum, quantum in se
est et moraliter loquendo fieri potest. Atqui qui dubitat ex
ratione non plane levi, utrum actio aliqua sit mala et vitanda
necne, et non curans deponere dubium eam actionem ponit,
non vitat tali modo malum; vult actionem, prout hic et nunc
est, etsi sit probabiliter mala. Ergo non sufficienter vitat
malum. Ut ergo honeste agat, debet prius inquirere et

„dubium deponere, si potest.

2-200· Pars H. Sufficit dictamen moraliter certum. Nam

certitudo stricte dicta etiam moralis in actibus humanis, qui
circa contingentia et variabilia versantur, satis raro haberi
potest. Ergo si certitudo late dicta moralis non sufficeret,
voluntatis determinatio esset plerumque suspendenda, quod
absurdum est.

THESIS XXXIII.

20 Ι · Conscientiae certo aliquid praecipienti vel prohibenti
unusquisque obtemperare tenetur, etiarnsi forte invincibiliter
erronea sit.

Prob. Pars J. Conscientia certa sive praecipiens sive
prohibens, si supponatur esse recta et vera, nihil aliud est
quam lex certo nobis cognita et ad casum individuum appli-
cata. Atqui unusquisque tenetur oboedire legi certo cognitae
et applicatae. Ergo . . .

202. Pars ll. Etiamsi conscientia forte invincibiliter erronea
sit. Inter suprema legis naturalis praecepta continetur et
hoc: Unusquisque debet vitare malum et facere bonum recto
ordini morali necessarium, quantum a suo arbitrio pendet;
hoc enim principium plane evidens erroneum esse nequit.
Atqui vi huius principii certi et recti unusquisque obligatur
sequi conscientiam invincibiliter erroneam. Ergo . . .

