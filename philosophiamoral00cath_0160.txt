136 PARS Ι. PHILOSOPHIA MORALIS GENERALIS.

atque etiam in infantibus et amentibus reperitur. Est enim lex
naturalis non tam lex individui quam lex ipsius naturae rationalis,
quae quasi proprietas quaedam ad eius integritatem pertinet. Cum
ergo infantes et amentes propter suam naturam rationalem subsint
legi naturali, iam ex hac sola ratione non licet eos provocare ad ac-
tiones, quae etiam sine advertentia factae retinent totam suam obiec-
tivam turpitudinem, propter quam prohibentur, v. g. ad fornicationem ’
vel blasphemiam. (Cf. de Lnga, De poenitent. disp. 16, n. 206 sqq.)

Obi. 3· Deus in actionibus ad extra est liberrimus. Ergo po-
tuit non ferre legem naturalem.

Resp. Dz‘st. amec..- Est liberrimus in creando, ama, supposita
voluntate creandi hominem fuit liber in lege eidem non imponenda,
nego. Quamvis in Deo non detur necessitas absoluta ad extra,
tamen datur necessitas hypothetica, quatenus supposita una volun-
tate necessitari potest ad aliam (S. Thoan„ C. gent. 1. 1, c. 83).
Haec porro necessitas hypothetica in Deo non provenit ex aliqua
lege, sed ex ipsius infinita perfectione. Si vult ad extra agere,
non potest non sapienter et sancte agere.

ARTICULUS II.
DE PRINCIPIO OBLIGATIONIS LEGIS NATURALIS.

(Tongiofgi, Philos. moral. n. 191. stleycr, Institut. iur. nat. I, n. 256.
Schl'ffim', Disputat. philos. moral. n. 139 sqq.)

158. Legis effectus formalis est obligatio. Obligatio autem
a ligando dicta ideam cuiusdam ligaminis per legem impositi
exhibet. Et quoniam legem naturalem legem divinam esse
probavimus, liquet eiusdem obligationem a Deo derivari. Ut
tamen haec veritas gravissima magis pateat et obligationis
natura accuratius declaretur, sequentem thesim statuimus,

THESIS XXIV.

159· Obligatio legis naturalis nec 1. ex dictamine rationis
practicae autonomae, nec 2. ex convenientia vel discon-
venientia actionis cum natura hominis rationali, nec 3. ex
essentiali rerum ordine ultimatim repeti potestffsed im-
mediate oritur ex voluntate Dei.

St. Q. Thesis continet quattuor partes: in tribus prioribus

reicimus falsas quorundam opiniones, in quarta veram stabilimus
sententiam.

