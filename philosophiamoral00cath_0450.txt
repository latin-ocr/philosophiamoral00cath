426 EARS 11. PHILOSOPHIA MORALIS SPECIALIS.

easdem in indignam a gubernio seu potius ab aliqua factione
politica dependentiam redigendo, Eo ipso enim, quod nemo
docere potest nisi ab auctoritate publica approbatuS‚ vel,
quod peius est, etiam educatuS‚ omneS, qui aliquam disci· ,
plinam profiteri intendunt, se etiam in sua doctrina gubernio
acceptos reddere debent. —— Hac ratione gubernium nocivum
influxum in scientiarum evolutionem exercere potest, et
plurimum impeditur scientiae libertas et libera inter diversos
magistros aemulatio profectui scientiarum adeo salutaris.

Prob. 5. Monopolium scholarum etiam repugnat iuri Ec-
clesiae, de quo infra sermo erit.

580. Obi. Si omnibus plena libertas scholas aperiendi conceditur,
periculum est, 1. ne magistri inepti munus docendi assumant, et
2. ne nimis multae et inutiles scholae oriantur.

Resp. Ad 1. Illud periculum magnum non est. Etenim etiam
parentes ipsi scholas ex earum fructibus diiudicare possunt. Quodsi
eas malas aut insufficientes fini suo deprehenderint, certo certius
infantes suos inde retrahent3 peiores magistri a melioribus facile
superabuntur. Praeterea ad tale periculum, si quod esset, praeca·
vendum sufficeret, ut auctoritas omnes publice docere cupientes
prius ad subeundum examen cogeret, quo aptitudinem suam de-
monstrarent.

Ad 2. Etiam hoc periculum non est magnum, quia scholae
a privatis apertae se sustentare nequeunt, nisi a certo numero
scholarium frequententur. Dein, si in aliquo loco periculum esset,
ne numerus scholarum nimium excresceret, posset auctoritas ad
summum certum numerum definire, ultra quem scholas aperire non
liceret, nullo modo vero sibi soli reservare ius scholas instituendi.

THESIS XC.

581. A fortiore publicum scholarum monopolium legi
naturali repugnat, si parentes insuper legibus adstringuntur,
ut liberos per certum tempus in publicam disciplinam
tradant.

St. Q. Supponimus in thesi gubernium non tantum sibi
soli reservare ius scholas aperiendi, sed idem insuper pa-
rentes lege obligare, ut infantes suos in scholas a gubernio
institutas mittant.

