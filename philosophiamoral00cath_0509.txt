LIB. ΙΙ. CAP. IV. DE IURE INTERNATIONALI. 485

et inclinatio naturaliter diversas gentes ad varias inter se
relationes sociales ineundas inducit, recentiores nonnulli con-

cludunt genus humanum in maiorem usque tendere socialem
unionem, donec tandem unam cz'vz'talem vel rempublicam ad
analogiam Ecclesiae constituat.

2. Quodsi haec socialis gentium unio intellegatur de socie-
tate civili sensu stricte, praedicta conclusio falsa est. Divisio
enim generis humani in diversas societates civiles in prae-
senti rerum statu necessaria est. Id vel inde cognoscimus,
quod eiusmodi arcta socialis unio, qualem nomen status seu
civitatis importat, inter omnes gentes moraliter impossibilis
est. Quomodo enim possent v, g. eaedem leges civiles pro
omnibus mundi partibus adeo inter se diversis et dissitis
ferri? Et quomodo possent homines adeo diversi et tanta

locorum distantia separati ad conspirandum in eundem
finem adigi?

660. 3. Si autem illa unio intellegatur de sociali aliqua
unione mere foederaliva, quae singulis gentibus plenam in-
dependentiam quoad res internas relinquat, eadem sententia
admitti potest. Etenim quamvis etiam sine dicta sociali
unione gentes se mutuo iuvare possint, tamen eiusmodi mera
iuxtapositio multis litibus, bellis, diversarum inter se gentium
odiis ansam praebet, neque semper ius debiliorum satis
efficaciter tuetur. Ideo quaedam socialis unio sub aliqua
communi auctoritate, quae relationes intemmlc'onales ordinet,
pacem et iustitiam inter diversas gentes custodiat, recte in
intentione naturae sita esse dicitur. Hoc modo plurima bella
vitarentur et totum humanum genus in unam magnam fa-
miliam coalesceret. Dubium non est, quin commercio inter
gentes in dies crescente etiam eiusmodi socialis structura
universalior magis magisque necessaria fiat.

4. Auctoritas suprema internationalis pollere deberet po-
testate legislativa, exsecutiva‚ iudiciaria quoad relationes inter
varias gentes. Secus enim finem suum efficaciter consequi
non- posset. Deberet quoque habere ius postulandi copias
ad reprimendos contumaces necessarias. Obiectum activitatis
huius auctoritatis esset dirimere controversias inter varias

