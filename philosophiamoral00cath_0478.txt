454 PARS 11. PHILOSOPHIA MORALIS SPECIALIS.

aggressionem regis vel eius satellitum succurrere et se ad
talem defensionem foedere sociare. Ad hoc enim non requi-
ritur in subditis suprema potestas, nec subditi regem iudicant
et deponunt, sed unice se ipsos et bona sua defendunt.

Haec tamen valent per se loquendo et si res mere in
abstracto consideratur. Nam in concreto per accidens ex
eiusmodi defensione saepe multo graviora mala oriuntur, ideo-
que ab eadem abstinendum erit.

SECTIO III.
DE FORMIS GUBERNII CIVILIS.

ξ 1. EARUM DIVISIO.

617. Subiectum potestatis civilis potest esse persona vel
physica vel moralis. Ex hac diversitate oriuntur variae regi-
minis formae, quarum praeeunte Arz‘stolele (Polit. l. 3, c. 5)
tres simplices distinguuntur: nimirum monarchica, aristocra-
fl'ca, democraz‘l‘ca, prout subiectum potestatis est vel aliqua r
persona physica (rex, princeps), vel classis optimatum, vel
denique totus populus. Ex harum formarum simplicium com-
mixtione dein oriuntur variae formae novae, quae vocantur
mixtae, qualis est v. g. hodierna monarchia constitutionalis.

Sunt qui aristocratiam et democratiam non essentialiter,
sed solum gradu distingui putent, quia etiam in democratia
numquam omnes imperium participent3 feminae enim, mino-
rennes, quicumque sui iuris non sunt ab eo excluduntur.
Ideo non nisi duas formas primitivas admittunt: 722072a7‘cl22‘am
et polyarclcz'am. Sed nihil obstare videtur, quominus in aliquo
Statu omnes cives supremam potestatem participent ideoque
veram democratiam constituant. Populus enim politice spec-
tatus non immediate constat cunctis individuis omnis aetatis
et sexus, sed solum cunctis civibus, quatenus hi familiam
repraesentant. Atque ita sane totus populus non vago, sed
iuridico et constanti limite a particulari collegio quarundam
familiarum discernitur. Praeterea ex mente Aristotelis in
aristocratia soli illi, qui virtute et sapientia excellunt, guber-
nare debent, ita ut essentiale discrimen intercedat inter aristo-
cratiam et democratiam.

