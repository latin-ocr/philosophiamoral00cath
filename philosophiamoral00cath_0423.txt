LIB. ΙΙ. CAP. 111. DE SOCIETATE CIVILI. 399

Obi. 4. Hodie in multis regionibus feminae admittuntur ad
varia munera publica, v, g. possunt fieri medicae pro feminis,
curatrices rei vehiculariae et telegraphorum etc. Ergo a pari pos-
sunt iis conferri iura politica

Resp. Conc antec. et neg υ conc. et paritatem. Magna est enim
differentia inter admissionem feminarum ad officia publica et con-
cessionem iurium politicorum ipsis factam. Si enim feminis uni-
versim iura politica conceduntur, iam nemo potest eas ab usu
lwrum iuriam impedire, et inde sequentur mala, de quibus in
argumentis diximus. At vero per admissionem ad officia publica
nulla feminis universim conceduntur iura, sed solum removentur
obstacula, quae eas ab illis officiis arcent. Haec enim officia de-
mandantur in unoquoque casu individuo per contractum et quidem
dependenter a prudentia eorum, qui illa officia demandant vel
postulant, quorum est iudicare de condicionibus individualibus. Si
igitur in aliquo casu individuo aliqua femina ad munus quoddam
gerendum est idonea nec aliquod obstaculum adest sive ex parte
familiae sive ex parte ipsius feminae vel honestatis publicae, non
est ratio cur non possit ad illud admitti At alia est ratio, si
feminis per legem universalem conceduntur iura politica. (Cf. quae
de hac re auctor uberius exposuit in opusculo: Die Frauenfrage.)

ξ 2. DE RELIQUIS ELEMENTIS ORGANICIS POPCLI.

532. Praeter familias, municipia, reliquas societates, per
quas quasi per gradus completa civitas succrescit, cernimus
apud omnes fere populos status quos vocant sociales. Oriuntur
iidem tum eX individuali hominum inaequalitate tum prae-
sertim ex eo, quod bonum commune maioris communitatis
ex magna varietate bonorum socialium coalescit, ad quae
comparanda plures sociales quasi officinae necessariae sunt.
Ita fit, ¹ut similes facultates et necessitates intra communem
populi unitatem secundum legem cuiusdam affinitatis arctiora
corpora socialia efficiant, quae, dum singula speciales suos
fines prosequuntur, eo ipso suam partem contribuunt ad
bonorum copiam toti communitati necessariam.

Pro varia populorum indole religiosa et politica, et pro
variis temporum et regionum adiunctis hi status varias formas
induunt, quae ad duas praecipuas revocari possunt. Sunt
nimirum illi status aut hereditarii aut non hereditarii, prout
aggregatio membrorum nativitate fit vel non.

