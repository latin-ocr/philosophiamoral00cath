LIB. ΙΙ. CAP. 11. DE SOClETATE DOMESTICA. 343

stabilitas coniugii non parum labefactatur. In Borussia ab
anno 1881—1896: 64400 matrimonia soluta sunt, in Gallia
ab anno 1888-1897 (intra 10 annos): 60338, in Statibus
Unitis Americae mm anno 19030: 60000.

449. Proh. min. 2. Quoad fines secundarios. Matrimonium
humanum ex intentione Dei non solum ordinatur ad genera-
tionem et educationem, sed etiam ad promovendos bonos
mores coniugum, in sua relatione tum ad se ipsos tum ad
familiam turn ad totam societatem civilem (S. Thoan„ C. gent.
l. 0.). Alquz' sub triplici hoc respectu matrimonium postulat
perennitatem. Ergo . .

Proh. min. subs. a) Ad bonos mores conjugum ipsorum
pertinet insolubilitas matrimonii, quia ea supposita fidelior
erit amor unius ad alterum, cum sciant se indivisibiliter con-
iunctos esse. Immo sine insolubilitate coniugum amor de-
bitus plurimum impediretur. Cum enim non solum sicut
animantia ad generationem uniantur, sed ad totius domesticae
conversationis consortium, inter eos maxima amicitia exsistat
oportet. Haec autem amicitia facile impediretur, si solutionem
coniugii iure timere deberent. Huc accedit, quod solubilitas
inaequalitatem inter coniuges constituat. V iro enim generatim
facile est invenire coniugem3 uxori vero non ita, quia cessante
iuventute amittit proprietates pulchritudinis et fecunditatis,
propter quas a viro praecipue quaeritur. Dein per insolubili-
tatem tolluntur occasiones adulteriorum vel saltem multarum
concupiscentiarum inordinatarum, quae adessent supposita
solubilitate. Sciunt enim coniuges se vivente altero coniuge
eiusmodi desideriis licite satisfacere non posse ideoque ea
facilius a limine repellunt.

, b) Salus familiae requirit sedulam, constantem, concordem
administrationem, ita ut coniux uterque neglecto bono pro-
prio saluti familiae unice studeat. Atqui haec cooperatio
et administratio non haberetur, nisi utrique coniugi persuasum
esset suam sortem cum bono familiae et alterius coniugis
fore perpetuo conexam. Potius enim privatum commodum
quaererent quam bonurn commune familiae. Ergo divortii
possibilitas bono familiae adversatur.

