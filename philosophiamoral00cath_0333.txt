LIB. 1. CAP. IV. DE IURE PROPRIETATIS. 309

instabilitas et fluctuatio bonorum ab una persona vel familia
in alias,

Neque dicas 3. legum civilium esse ordinare successionem
hereditariam. Nam ius proprietatis est ius naturale et cum
exsistentia personarum et familiarum intime cohaeret. Ergo
, sicut personae individuae et familiae sunt societate civili
antiquiores, ita etiam ius proprietatis exsistentiam societatis
civilis antevertit. Quocirca secundum essentialia requisita
iam per se et naturaliter completum esse debet. Atqui ad
haec essentialia requisita pertinet ius designandi heredem,
ut modo ostensum est. Tenetur ergo auctoritas civilis hoc
ius agnoscere, quamvis possit illud, sicut generatim ius pro-
prietatis, accuratius determinare et formis legalibus adstringere.
Dein quaero: Debetne lex civilis agnoscere aliquam normam
obiectivam iure naturae validam, an potest hereditates pro
arbitratu suo distribuere? Si primum, iam antecedenter ad
legem civilem adest ius hcreditarium3 si alterum, quis vellet
bona sua usque ad mortem conservare, cum leges civiles
adeo facile mutabiles possent ad libidinem de illis disponere?

399. Neque dicas 4. ex argumentO, praesertim eius puncto
secundo, solum sequi successionem ab insessam debere esse
iure naturae validam. Nam a) multi coniuges liberis carent,
immo sortasse non habent propinquos3 opus est ergo, ut illi
saltem per ultimam voluntatem dc bonis suis disponere
possint, nisi asserere velis auctoritatem civilem posse eorum
bona fisco occupare et ita efficere, ut proprietarii bona sua
ante mortem dilapident. Praeterea b) si iure naturae suc-
cessio ab intestato locum habere debet, sequitur testamentum
iuri naturae repugnare, quod absurdum videtur, cum testa-
mentum apud plerasque gentes semper agnitum fuerit et
hodie quoque agnoscaturÍ¾ sequeretur insuper vel hereditatem
necessario inter omnes liberos ex aequo esse dividendam
vel eam totam primogenito esse concedendam, quod utrum-

que videtur inconveniens et communi hominum sensui re-
pugnans,

Si ergo res recte consideratur, primo et per se parentum
est per ultimam voluntatem explicite determinare modum

