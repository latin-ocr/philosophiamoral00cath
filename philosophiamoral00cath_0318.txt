094 PARS 11. PHILOSOPHIA MORALIS SPECIALIS.

a

[nst. Saltem hodie propter socialistas periculosum est ius
proprietatis vocare simpliciter humanum.

Resp. Periculosum est ita vocare ius proprietatis generatim
et sine addito, cona, addendo sermonem esse solum de iure pro-
prietatis in concreto ad hanc vel illam rem determinatam, nego.
Dein noto: «simpliciter» non significare «absolute» vel «pure»,
sed sumi eo sensu, quo locuti sumus de voluntario simpliciter
(n. 33, 6). Denique si periculosum est ius proprietatis in con-
creto vocare ius humanum, admittendum est etiam ius proprie-
tatis, quod fundatur in contractibus, non esse ius humanum. Nam
hodie vix unus invenitur, qui bona sua titulo occupationis pos-
sideat. Hodierni possessores bona sua acquisiverunt vel emptione
vel donatione vel hereditate etc. Debet ergo etiam ius proprie-
tatis, quod his titulis fundatur, vocari ius naturale, quod tamen
ab ipso cl. Schiffini non admitti et falsum esse videtur (cf, n. 252, 5).

380. Sclcol. I. Ι. Quamvis ex iure naturali homini competat
ius acquirendi proprietatem privatam et de eadem disponendi
pro sua voluntate, tamen hoc ius intra societatem civilem non
eximitur a respectu ad bonum commune. Possunt ergo leges
civiles usum huius iuris pro necessitate boni communis restrin-
gere et etiam modos acquirendi accuratius determinare.

2. Cum ius proprietatis ex iure connato omnibus hominibus
communi rebus utendi nascatur, et secundum naturalem or-
dinem ex divina providentia institutum res inferiores sint or-
dinatae ad hoc, ut ex iis subveniatur hominum — et quidem
omnium - necessitati, recte veteres cum Aristotele (Polit.
1. 2, c. 2), S. Tlcoma (2, 2, q. 66, a. 2 et a. 7) docent rerum
usum etiam supposita possessionum proprietate aliquo modo
cmmmmem esse debere. Nam ius proprietatis in concreto est
iuris humani, ut modo dictum est (vel saltem solum iuris
naturalis hypothetici), ordinatio vero rerum ad necessitatem
omnium est absolute iuris naturalis Ius autern humanum
iuri divino derogare non potest. Praeterea una ex rationibus,
cur ius proprietatis necessarium et a Deo volitum cognosca-
tur, est, quia alioquin non haberetur copia bonorum omnibus
sufficiens, neque possibilis esset usus ordinatus. Huic ergo
fini ius proprietatis contradicere non potest, quod fieret, si
usus rerum non maneret aliquo modo communis,

