Llss. Ι. ΟΑΡ. lv. DE IURE PROPROETATIS. 291

de operibus arduis et diuturnis. Necesse est ergo, ut homo
haec ut exclusive propria sibi comparare possit.

377. Prob. 4. Ex iure ad fructum laboris sui. Quilibet
homo est dominus suarum facultatum proindeque fructuum
laborum suorum. Poterat ergo initio generis humani unus-
quisque rem nullius in suum usum convertere, v. g. faciendo
sibi aratrum vel arcum ex lignO. Hic fructus laboris ideo-
que etiam materia, in quam labor impensus erat, profecto
exclusive ad operantem pertinebat. Ex hoc autern ulterius
concludi potest generatim hominibus licitum esse debuisse
res externas ut proprias acquirere. Non enim sufficiens ratio
adest restringendi hoc ius ad quaedam genera rerum. Quod
speciatim bona immobilia, praesertim agros, attinet, necesse
est, ut homo possit eorundem dominium stabile acquirere.
Exigunt enim plerumque diuturnum et continuum laborem
et varias expensas, antequam fructus ex iis colligi possint.
Ne ergo homines iacturam laboris sui timere debeant, requi-
ritur‚ ut etiam horum agrorum dominium possint acquirere,
saltem pro eo tempore, quo effectus laboris aliquo modo in
illis perdurat; immo in perpetuum, quia alioquin plurimae
lites circa durationem proprietatis orerentur.

378. PARS ΙΙ. De facto primigenio.

Prob. Ex parte priore patet omni homini competere
ius acquirendi dominia ideoque etiam dari debere aliquod
factum, quo hoc ius ad concretas res determinetur. At-
qui factum primigenium nullum esse potest nisi occupatiO.
Ergo . . .

Proh. min. Ι. Hoc factum est aptissimum per se ad de-
terminandum ius proprietatis in concreto. Per occupationem
nullum aliorum ius violatur, cum agatur de occupatione rerum
nullius, Praeterea per eandem sufficienter determinatur et
manifestatur voluntas rem ut propriam in suum usum re-
tinendi. Hinc occupatio ubique et apud omnes populos vel
maxime incultos habebatur ut sufficiens titulus proprietatis
ad res, quae.antea nullius erant, ut captio praedae in mari

vel silva, inventio alicuius rei desertae etc.
19*

