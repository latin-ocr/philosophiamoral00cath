190 PARS I. PHILOSOPHIA MORALIS GENERALIS.

amicitia aliorum, quas iure quasi precario possidemus (de
Lago 1. e. n. 15).

Confirmatur thesis ex definitione iustitiae communiter
admissa. Iustitia correspondet iuri. Iustitiae autem proprius
actus est unicuique reddere, quod suum est (2, 2, q. 58,
a. ΙΙ). Ergo ius ut facultas moralis eidem correspondens
etiam pro obiecto habet id, quod aliquis aliquo modo suum
vocare potest.

Ius etiam recte definiri posset: facultas legitima aliquid
ut suum exigendi, possidendi vel adhibendi.

228. Schel. I. Praedicta definitio strictissimo sensu solum
competit iuri, quod respicit iustitia commutativa. Sicut enim
haec sola strictissimo sensu est iustitia (n. 142), ita etiam
solum obiectum eidem correspondens est ius propriissima
acceptione. Nihilominus aliquo sensu minus proprio adaptari
potest etiam iuri, quod correspondet aliis speciebus iustitiae
communiter dictae, praesertim iustitiae legali et distributivae.
Ius iustitiae legalis definiri potest: facultas moralis communi-
tatis peafectae a membris suis exigendi ea, quae sibi ad finem
suum sunt necessaria,· ius vero iustitiae distributivae: ius mem-
brorum conmunizitatis perfectae, ut habita proportione non*
maiora iis onera imponantur, quam eorum vires ferre possunt,
et de bonis communibus pro ratione meriti accipiant.

229. Sclcel. 2. Iuri semper correspondet obligatio in altero,
quia est facultas moraliS, quam alii agnoscere et revereri
debent. Secus ius esset inutile. Quid enim prodest ius
postulandi ab alio aliquid, si hic non obligatur ad redden-
dum? Inde sequitur ius consistere in relatione quadam, in
qua sicut in aliis relationibus distingui possunt: subiectum,
fundamentum (titulus), terminus. Subiectum est persona,
quae iure praedita est. Titulus est illud factum, vi cuius
aliqua res in utilitatem illius personae primario ordinata
censeri debet et vi cuius illa habet iuS. Terminus est duplex:
personalis et materiali& prior est illa persona, in qua est
officium iuri correspondens, posterior est res vel materia,
circa quam ius versatur. Sic si Petrus vi promissionis ius

