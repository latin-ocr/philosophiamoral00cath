LIB. 11. CAP. 11. DE SOCIETATE DOMESTICA. 335

¹ non sufficit mater, sed requiritur etiam opera patris, qui filium
instruat, defendat eique statum convenientem procuret. De-
bent ergo filii non solum matrem, sed etiam patrem habere
determinatum. Atqui hoc non accideret, nisi esset aliqua
obligatio unius viri ad determinatam mulierem, seu sine sta-
bili unione unius viri cum certa muliere. Unde Videmus etiam
in animantibus, in quibus femina ad prolium educationem
non sufficit, marem cum femina manere, quamdiu ad educa-
tionem opus est.

Ceroll. Ergo fornicatio est gravis abusus naturae, im-
pediens finem educationis convenientis prolis genitae.

Obi. centra arg: 2. Ergo saltem si mulier sit dives et sola ad
educationem sufficiens, non opus erit coniugio stabili.

Resp. „Nega illat. Nam hoc non generatim et per se, sed
solum per accidens contingit. Atqui «rectitudo naturalis in actibus
humanis non est Secundum ea, quae per accidens contingunt
in uno individuo, sed secundum ea, quae totam speciem con-
sequuntur» (S. Tlmm„ C. gent. 1. 3, c. 122).

ξ 2. DE FINE MATRIMONH.

THESIS LXVII.

437· Finis matrimonii principalis in condigna generis hu-
mani propagatione per prolis generationem et convenientem
educationem consistit.

(S. Tlmm„ Supplem. q. 41, a. Ι.)

St. Q. Agimus de fine interno, quem naturae auctor
matrimonio praestituit. Hic porro finis non necessario unicus
est. Dei enim proprium est per causas simplicissimas varios
et multiplices fines assequi. Nihilominus inter hos fines unus
primarius esse debet, cui reliqui subordinentur.

Prob. 1. Ille finis matrimonii principalis dicendus est, in
quo primario fundatur naturalis eiusdem. necessitas pro genere
humano. Atqui hic finis est propagatio generis humani per
honestam generationem et educationem liberorum. Ergo . . .

Prob. 2. Matrimonium natura sua principaliter huic fini
proportionatur. Ergo in eundem principaliter a naturae auc-
tore institutum est.

