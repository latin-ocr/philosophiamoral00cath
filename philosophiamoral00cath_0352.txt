328 PARS ΙΙ. PHILOSOPHIA MORALIS SPECIALIS.

Resp. Cone. mai. Dist. min. .· Lex naturalis prohibet usuram,
i. e. fenus iniustum (excessurum), conc„ fenus quodlibet, subdist.:
supposito quod pecunia sit res mere consumptibilis, conc„ supposito
quod possessori quolibet tempore praebeat facultatem faciendi
lucrum atque ita rebus frugiferis aequivaleat‚ nego.

LIBER Π.
ETHICA SPECIALIS SOCIALIS.

426. Hucusque hominem consideravimus secundum rela-
tiones individuales, nunc de eodem ut membro societatis agen—
dum est. Et quia duplex potissimum societas naturalis ha-
betur, domestica et civilis, de utraque seorsim agemus cap. 2
et 3, praemissis cap. Ι generalibus circa societatem notio-
nibus Cap. 4 denique quaestionem instituemus de relatio-
nibus diversarum societatum civilium inter se seu de iure
internationali.

CAPUT 1.
DE SOCIETATE UNIVERSIM.

ARTICULUS Ι.

QUID siT.

(Zallz'ngcr‚ Institut. nat. n. 166. Akyer, Institut. iuris nat. Ι, n. 347.)

427. Ι. Sociclas est coniunctio moralis et stabilis plurium in
communem aliquem finem sm's aclibus conspirantium.

Dicitur a) coniunctio moraliS, i. e. talis, quae vinculis
spiritualibus efficitur, a qua proin non solum aggregatio entium
irrationalium, ut examen apum, sed etiam hominum multi-
tudo in unum locum congesta et non nisi externo vinculo
unita, v. g. multitudo hominum ad nundinas congregata,
excluditur. Ad veram enim societatem requiritur, ut eius
membra communem finem cognoscant et in ordine ad eundem
volendum et unitis viribus consequendum mutuis officiis et
iuribus contineantur.

