LIB. ΙΙ. CAP. 111. DE SOCIETATE CIVILI. 373

locum ad balnea conveniunt ibique per longius tempus simul
commorantur, vel singillatim diversas partes eiusdem domus
conducunt, in idem consentiunt, sed nullum habetur pactum,
ne implicitum quidem.

2. Non negamus fieri posse, ut auctoritas primitus apud
populum resideat, sed negamus semper et ubique auctoritatem
non nisi mediante populi consensu in principes transire. Id
enim doctrinae scholasticorum essentiale est, ut dicant in
omni hypothesi principes suam potestatem primitus a populo
habere debere, ut iusta sit.

3. Thesis habet duas partes. In prima negamus socie-
tatem civilem necessario semper per pactum oriri, in secunda
negamus potestatem politicam ex natura rei semper in populo
tamquam subiecto originario residere.

501. PARS Ι. De pacto.

Prob. Non universim necessarium est pactum ad ori-
ginem civitatis explicandam, si sine eo 1. haberi potest
hominum stabiliter cohabitantium multitudo quoad numerum
et territorium determinata; et si 2. in hac multitudine oriri
potest obligatio alicui determinatae personae in ordine ad
bonum commune parendi. qum· utrumque obtinet. Ergo . . .

Proh. mai. Quam primum enim habemus multitudinem
stabiliter collectam sub communi aliquo capite, cui illa in
ordine ad bonum commune subsit, quin alium superiorem
recognoscat, habemus elementa essentialia civitatis.

Proh. min. Ad Ι. Talis multitudo haberi potest, quando
filii et nepotes ab eodem parente progeniti successive domos
suas iuxta domum paternam quasi eiusdem colonias col-
locant, ita ut patriarcha adhuc superstite integer vicus ha-
beatur; id quod certe primis temporibus ob longam hominum
aetatem facile fieri potuit. Id ipse §nares concedit (De opere
sex dierum l. 5, c, 7, n. 3): «Si pagus solum sumatur pro
acervo domorum, ut sic dicam, ille namrali necessisate se-
quitur ex multiplicatione filiorum, nepotum etc.»

Ad 2. In hac multitudine certe necessarius est aliquiS,
qui iudicis munere fungatur, qui ordinem, securitatem, pacem
procuret, qui praesit defensioni contra hostes etc., et quidem

