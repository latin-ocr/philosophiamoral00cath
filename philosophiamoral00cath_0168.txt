144 PARS Γ. PHILOSOPHIA MORALIS GENERALIS.

naturalem non cognosceret, adhuc posset praecepto Dei positivo
obligari, ut modo dictum est.

Obi. 2. Antequam Deus aliquid praecipiat, habet ius obligandi.

Atqui iuri correspondet obligatio. Ergo habetur obligatio, quae a
Dei voluntate non pendet.

Resp. Dist. mai.: Antequam Deus aliquid praecipiat praecepto
positivo, habet ius obligandi, cena, ante omne omnino praeceptum,
etiam naturale, habet ius obligandi, subdam: ius imperfectum et
incompletum, i. e. inhonestum est ei oboedientiam denegare, conc„
iam actu habet ius sensu proprio seu potestatem moralem, nego.
Contradz‘st. min: Iuri sensu proprio et completo correspondet

Ius sensu proprio et completo, ut significat potestatem moralem,
et obligatio ei correspondens constituunt relationem et essentialiter
inter se cohaerent, ita ut ius sine correspondente obligatione co-
gitari nequeat. Ergo antequam obligatio exsistat, non potest ex-
sistere ius completum. Quapropter si Deus per absurdum nullum
officium imposuisset creaturis, etiam nullum haberet ius completum,
haberet tamen potestatem physicam ordinandi omnia, prout vult,
et praeterea esset aliquo modo inhonestum eius praeceptis non
oboedire, cum haec inhonestas non dependeat a divino praecepto
Ceterum cum haec suppositio, Deum nullum hominibus imponere
officium, sit absurda, mirum non est ex ea absurda sequi.

Inst. Deus ab aeterno habuit ius et dominium in creaturas,
secus dicendum foret eum in tempore ius acquisivisse.

Resp. Nego antec. Quoad dominium S. T lzemas expresse negat
Deum ab aeterno habuisse dominium. «Deus non fuit dominus,
antequam haberet creaturam sibi subiectam» (1, q. 13, a. 7 ad 6),
Sed non habuit ab aeterno creaturam sibi subiectam. Ergo idem
dicendum de iure generatim. Et re quidem vera: ius et obligatio
iuri correspondens sunt simul, item habere ius in aliquam rem et
eandem sibi habere subiectam sunt unum idemque. Atqui Deus
non habuit ab aeterno creaturam sibi obligatam et subiectam.
Ergo neque habuit ab aeterno ius in eandem. Praeterea titulus
iuris divini est creatio. Propterea enim Deus creaturas vocare
potest suas, quia eas ex nihilo in suam gloriam produxit, eas
conservat, cum iis concurrit etc. Atqui creatio non fuit ab aeterno.
Ergo neque ius. — Habuit quidem Deus ab aeterno potestatem
sibi efficiendi dominium et ius sensu incompleto, ut supra diximus,
sed non sensu proprio et completo. Nec absurdum est dicere
Deum dominium creaturarum in tempore acquisivisse. Nam do-

