LIB. 11. CAP. 111. DE SOCIETATE CIVILI. 405

voluntatem. b) Absurda quoque est distinctio inter moralem
publicam et privatam, quasi homines in vita privata quidem
legibus communibus honestatis obligarentur, non vero in vita
publica. Lex enim naturalis ordinat hominem secundum
omnes suas relationes, sive privatas sive publicas, sive ad se
sive ad alios. Et profecto lex naturalis non prohibet v. g.
mendacium solum propterea, quia ab homine privato vel ab
homine docto vel indocto committitur, sed secuudum se, quia
secundum naturam suam ideoque semper et ubique naturae
hominis disconveniens et a Deo prohibitum est.

542. 3. In distribuendis bonis et oneribus commzmz'lms auc-
toritas tenetur servare iustitiam distributivam. Hoc enim ne-
cessarium est ad bonum commune. Debet ergo quoad onera
non solum curare, ut eadem non ultra necessitatem boni
communis imponantur, sed etiam, ut ratio habeatur virium,
ita ut, qui ditior est, etiam maiora tributa solvat. Quoad
distributionem banorum communium ratio habenda est ceteris
paribus meritorum, ita ut, qui plus habet meriti, etiam simili
proportione plus accipiat praemii.

543. 4. Auctoritas civilis restringitur aa' legitimum guber-
nandi moduni, i. e. debet ea iura servare, quae subditis
quoad gubernationem vel iure consuetudinis vel pacto vel
alio legitimo modo competunt. Praecipuum enim munus auc—
toritatis civilis est iura subditorum tum naturalia tum positiva
non tollere, sed tueri.

544. 5. Doctrina praedicta de ambitu potestatis recte vocari
potest: a) compendium verae sanaeque politicae, quia
ostendit, quis sit finis et quae norma, quam rector civitatis
perpetuo prae oculis habeat oportet3 b) paludium verae liber—
tatis pro subditis, quia demonstrat limites auctoritatis ab
humana voluntate independentes: adest auctoritas in bonum
commune, ut iura subditorum protegat, eorum verae felicitati
prospiciat; deinde auctoritas non solum habet iura, sed etiam
officia gravissima, de quibus, etsi non hominibus, Deo certe
rationem reddere debebit; c) munimentum firmissimum ipsius
auctoritatis, quia eam non in arena fluxa voluntatis populi,

