306 PARS ΙΙ. PHILOSOPHIA MORALIS SPECIALIS.

vel ius aliquod acquirit. Praescriptio acquisitiva, quae in
iure romano usucapio vocatur, definiri potest: acquisitio do-
minii per possessionem bona fia'e et tempore legibus definito
continuatam. Ut praescriptio valeat, requiritur a) possessio ζ
bonae fidei, i. e. sine prudenti dubio de iuris defectu in-
cohata et continuata; b) titulus prudenter existimatus vel
praesumptus, quae condicio fere in prima continetur, quia
sine tali titulo bona fides vix adesse potest3 c) tempus a lege
definitum, quod varium est secundum diversitatem legum et
rerum3 d) res praescrzptz'bilis, i. e. cuius iuste acquirendae
homo capax est.

Quamquam ad vitandas lites de proprietate rationi valde
consentaneum, immo necessarium est, ut lex positiva prae-
scriptionem ut legitimum acquirendi modum statuat, et ideo
omnes fere gentes in ea statuenda convenerint, tamen per
se ex solo iure naturae valida non est, quia variae con-
diciones, praesertim condicio temporis, per se non sunt satis
determinatae. Excipi fortasse potest praescriptio immemorialis,
i. e. ex possessione, cuius initium prorsus ignoratur.

IV. Hereditas.
THESIS LXIV.

395· Ius disponendi de bonis suis per ultimam volun-
tatem per se iure naturae cuilibet competit; si parentes
intestato moriuntur, liberi iure naturae in eorum bona suc-

cedunt
(Moralphil. II 32 7.)

St. Q. Ι. Hereditas dicitur universitas bonorum et iurium
alicuius defuncti, et ius in haec bona succedendi vocatur ius
hereditarium (ius hereditarium dominativum, n. 226). Inter-
dum nomine iuris hereditarii intelleguntur leges, quae ius
succedendi in hereditatem determinant (ius hereditarium prae-
ceptivum, n. 226).

2. Ius succedendi in hereditatem acquiri potest: a) ultima
voluntate, quae comprehendit quamlibet iustam dispositionem
de eo, quod quis de suo post mortem suam fieri velit. Ad
hanc ultimam voluntatem pertinet: α) primo et perfectissime
testamentums. quo quis declarat, quem sibi post mortem in

