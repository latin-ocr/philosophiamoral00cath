292 PARS 11. PHILOSOPHIA MORALIS SPECIALIS.

2. Praeter occupationem tantummodo vel pactum aliquod
vel labor rebus impensus vel decretum alicuius principis,
v. g. Adami vel Noe, eiusmodi facta primitiva sunt, quae ius
proprietatis in concreto forte determinare potuissent. Atqui
nullum ex his potest esse factum primitivum. Ergo. . .

a) Non pactum. Potest quidem admitti in aliquibus casi-
bus, aucto iam numero hominum, proprietatem etiam pactis
determinatam fuisse, quatenus bona familiarum vel tribuum
pacto distribuebantur. Sed haec distributio iarn supponebat
proprietatem familiarum per aliquod factum praecedens de-
terminatam. —— Dein talem divisionem ab initio necessario et
ubique factam fuisse gratis asseritur et de se est improba-
bile. Adde, quod saltem ad usum unusquisque potuit sibi
res necessarias stabiliter occupare. Ergo nulla est ratio as-
serendi eum non potuisse sibi easdem stabiliter ut proprias
vindicare.

b) Neque labor solus potest esse factum primigenium, si
nomine laboris non intellegitur mera occupatio, sed opera res
transmutans iisque novum valorem tribuens. Nam α) multae
res nullo labore indigent, sed a natura ipsa in usum homi-
num praeparatae sunt, ut lignum ad comburendum, fructus,
animalia etc. Quoad has certe labor non potest esse factum
determinans ius proprietatis. β) Cum quis aliquam rem ea
intentione sibi assumit, ut eam postea labore transmutet, iam
a primo momento occupationis ad eum pertinet, secus enim
quilibet posset eius laborem ideoque etiam ius proprietatis
sine iniustitia impedire.

c) Neque decreram principis potest esse factum primitivum.
Nam eiusmodi decretum supponit initio omnia fuisse positive
communia vel saltem primos principes habuisse iurisdictionem
in universam terram. Neutrum autem rationabiliter supponi

potest (n. 367). Cf. quae egregie de hac re disputat de Lugo
l. c. disp. 6, s. Ι, n. 4.

379. Coroll. Ergo in praesenti rerum ordine privata do-
minia generatim spectata non sunt solum iuris naturalis con-
cedentis vel permittentis, sed praecipientis Ad ius enim na-
turale praecipiens pertinent omnia, quae ratio naturalis inde<

