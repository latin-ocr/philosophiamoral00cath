244 PARS 11. PHILOSOPHIA MORALIS SPECIALIS.

Resp. Id fieri posset, si moraliter certum esset eum in peceato
mortali versari, et certa et magna spes esset eum salvandi, et
insuper moraliter certum invasum in statu gratiae versari. Sed
haec in praxi vix umquam omnia adesse possunt.

ARTICULUS IV.
DE OFFICIIS MUTUIS CIRCA FAMAM ET HONOREM.

(S. Thom. 2, 2, q. 73, a. 1 et 2. Lessius, De iustitia et iure c. ΙΙ, dub. Ι.
de Lago, De iustitia et iure disp. 14, sect. Ι.)

308. 1. Fama a fando dicta saepe sumitur pro modo, quo
homines de nobis loquuntur. Propriissime tamen significat
aliorum de nobis rebusque nostris iudicium. Per se ad⁴⁷famam
requiritur multorum de aliquo homine iudicium; quia tamen

partibus homogeneis constat, etiam unius hominis iudicium

de aliquo est fama saltem partialis et incolzaliva.
Dividitur in bonam et malam famam.
Bona semla, quae saepe etiam simpliciter fama vocatur,

est bona aestimatio, quam alii de nobis propter bonum ali-7

quod nostrum habent. Nomine boni hic intellegitur quaelibet
perfectio, quae hominem laudabilem reddit: maxime virtus
et sapientia, dein ingenium, eloquentia, valetudo, nobilitaS‚
divitiae etc. Bonae famae opponitur mala fama seu mala
aestimatio, contemptus.

Bona fama exterius manifestata vocatur honor. Honor
ergo definiri potest szgm'ficalio vel testificatio bonae aestima-
tionis, quam de alio habemus. Ei opponitur contumelia, quae
‘est iniusta laesio honoris alieni per significationem con-
temptus. Honor complete sumptus includit bonam aesti-
mationem seu famam et ideo est maius bonum quam bona
fama sola. Si autem praecisive sumitur, prout a fama
distinguitur, honor est minus bonum quam bona fama, quia
honor in tantum aestimatur, in quantum est testificatio bonae
famae. Honor laedi potest, quin laedatur bona fama, sic
v. g si quis alteri in occulto alapam dat, violat honorem,
sed non famam. ⁷

309. 2. Bona fama et honor in societate viventi generatim
necessaria sunt, quia efficiunt, ut alii ei fidem adhibeant,

