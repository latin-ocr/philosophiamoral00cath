CAP. 111. DE BONITATE ET MALITIA MORALI ACTUUM JIUMANORUM. 97

1 IO. PARS II. Sed est privatio rectitudinis . . . debitae.

Prob. 1. Malitia opponitur bonitati. Alqm' haec consistit
in convenientia actus ad naturam rationalem ut talem. Ergo
malitia consistit in disconvenientia opposita.

Prob. 2. Malitia non est entitas positiva, ergo aliqua
privatio, Atqui nulla alia privatio excogitari potest, quae
malitiam sufficienter explicet, quam quae in thesi statuitur.
Ergo . . .

1 Ι Ι. PARS ΙΙΙ. Proinde-que . . .

Prob. Privatio diversa est pro diversitate boni, quo privat.
Ergo malitia diversa est pro diversitate honestatiS, qua privat.
Haec autem honestas specificatur ab obiecto. Ergo etiam
malitia remote ab obiecto specificatur, prout naturae rationali
est disconveniens seu caret debita convenientia.

112. Schol. Sicut bonitas, ita etiam malitia per circum-
stantias et finem varie modificari potest. Sed notanda est
magna differentia inter bonitatem et malitiam. Nam Ι. circum-
stantia mala potest interdum novam speciem malitiae addere,
ita ut actus voluntatis praeter malitiam ex obiecto habeat
aliam vel etiam plures species malitiae ex circumstantiis.
Exemplum habes in eo, qui vult furari rem sacram, ut possit
adulterare. Idem autem de actu bono dici nequit. — 2. Circum-
stanfiae, ut augeant bonitatem, debent directe et per se esse
volitae; ut autem malitiam addant, sufficit, quod sint in-
directe volitae. Si autem nullo modo sunt cognitae et vo·
litae, malitiam formalem nullam actui tribuunt. —- 3. Actus
ex fine bonitatem accipere uno tantum modo potest, scl. per
positivam relationem in finem bonum; malitiam vero duplici
modo: a) per positivam relationem in finem malum, b) per
carentiam relationis in finem debitum. Hinc verissime S. leom.
I, 2, q. 71, a. 5 ad 1; «Plura», inquit, «requiruntur ad
bonum quarn ad malum.»

Obi. contra ι part. ι. Bonum et malum in moralibus contrarie
opponuntur (S. leem„ De malo q. 2, a. 5 ad 3). Atqui quae
contrarie opponuntur, sunt positiva in utroque extremo. Ergo

malitia debet esse positivum quid.
Cathrein, Philos. moralis. Ed. 5. 7

