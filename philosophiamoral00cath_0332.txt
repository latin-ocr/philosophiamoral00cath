308 PARS 11. PHILOSOPHIA MORALIS SPECIALIS.

Proh. min, Ad Ι. Proprietas privata maxime necessaria
est, quia sola hominem sufficienter stimulat ad constanter
laborandum et ad parce et frugaliter rebus acquisitis utendum.
Atqui hic finis magnam partem non obtineretur, si dominus ,7
non haberet ius determinandi, quid de bonis suis post mortem
suam fieri debeat. Quam primum enim haberet unde viveret,
non solum cessaret a procurandis sibi ulterioribus bonis, sed
etiam bona iam acquisita ante mortem dissiparet, quia nesciret,
quid de illis post mortem futurum esset.

Ad 2. Necessaria est praeterea proprietas propter familiam.
Parentes enim tenentur filiis subministrare omnia, quibus opus
est, ut hi etiam post mortem parentum statui suo convenienter
vivere possint, ut postea enucleatius exponemus. Atqui hunc
finem proprietas non obtineret, si parentes saltem extraneos
a successione hereditatis suae excludere non possent. Praeterea
bonum ipsius familiae et praesertim conveniens educatio et
munimen auctoritatis paternae postulat, ut parentes possint
etiam filiis pro diversitate meritorum et necessitatis diversam
bonorum quantitatem relinquere.

Ad 3. Proprietas privata non solum singulis personis et
familiis inservire debet, sed etiam bono societatis universae.
Usus enim bonorum etiam supposita proprietate aliquo modo
communis maneat oportet (n. 380). Alqm' hic finis non ob-
tineretur sine iure designandi heredem. Quis enim vellet
bona sua conservare, ut ea post mortem ad causas pias
vel bonum commune spectanteS, V. g. nosocomia, scholaS,
hospitalia, instituta religiosa etc.‚ impenderentur, si non haberet
ius determinandi, quid de bonis illis post mortem suam
fieri debeat?

398. Neque dicas Ι. incommoda praedicta Vitari, si quis
ante mortem de suo disponat per donationem inter vivos
Nam hoc remedium cuilibet imponeret onus gravissimum se
spoliandi dominio rerum suarum pro magna vitae parte, cum
mortis dies sit incertus et iam mature homini immineat.
Neque dicas 2. posse bona post mortem relinqui primo
occupanti. Tunc enim, quoties quis e vita decederet, ore-
rentur iurgia et lites circa hereditatem et nimia haberetur

