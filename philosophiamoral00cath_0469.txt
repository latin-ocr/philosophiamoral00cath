LIB. 11. CAP. III. DE SOCIETATE CIVILI. 445

cum absolutismo‚ ideo Ecclesiam a Statu plene separandam
esse. Ecclesiam, si iterum pauper et societatis civilis auxilio
destituta foret, suam vim moralem victricem contra errores
exercituram esse. Ideo postulabant has quattuor «magnas
libertates»: scl. plenam libertatem cultus, lib. conscientiae,
lib. preli, lib. associationis. Sententia haec reiecta est a
Gregorio XV] et praesertim a Pio IX in Syllabo (thes 77
ad 80), et iure meritO.

Nam est mira inconsequentia agnoscere revelationem pro
vita privata et non pro publica, quasi homo habeat ius limi-
tandi potestatem Dei ad vitam privatam. Deinde separatio
vitae privatae a publica est plane impossibilis. Bonus catho-
licus debet curare, ut infantes in scholis catholice educentur,
ut matrimonia Ecclesiae subsint, ut generatim iura Ecclesiae
sint salva, v. g. quoad immunitatem cleri, quoad bona eccle-
siastica, quoad institutionem in scholis etc. Praeterea potest
quidem interdum libertas cultuum recte tolerari, si id neces-
sarium sit ad maiora mala vitanda3 sed generatim contendere
omnes cultus debere iisdem iuribus gaudere ac Ecclesiam,
est iniuriosum Ecclesiae, quae sola ius exsistendi et ordi-
nandi res religiosas habet, et cui omnes per se obsecundare
tenentur. —— Dein magnus est error putare, concessa aequali
libertate falso et verO, malo et bono, semper verum et bonum
victoriam reportatura esse. Facilius est errorem spargere quam
veritatem, et hominibus facinorosis etiam multa media praesto
sunt, a quibus boni abstinere debent; denique hominis cupi-
ditates efficiunt, ut facilius ad vitium pertrahatur quam ad
virtutem.

SECTIO II.

DE MODIS DERIVATIVIS ACOUIRENDAE POTESTATIS
POLITICAE DEOUE EIUSDEM AMISSIONE.

ξ 1. DE TITULO HEREDITATIS, ELECTIONIS, VICTORIAE,
EMPTIONIS.

604. Ι. Hereditate imperium transfertur, cum una persona
ab imperio remota eidem succedit alia ex eadem familia,
certo ordine. Saepe lex hunc successionis modum determi-
nans per consensum principis et populi statuitur, et tunc

