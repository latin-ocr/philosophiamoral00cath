CAPUT 11. DE ACTIBUS HUMANIS PHYSICE CONSIDERATIS. 49

climat, ita ut facilius et delectabilius operetur. Ergo respectu
voluntarii de habitu eadem valent ac de concupiscentia anle-
cedente. 2. Respectu lebera· vero de habitu fere eadem dicenda
sunt ac de concupiscentia consequem‘e. Nimirum: «habitus
quidem per se ac formaliter seu facta suppositione minuit
libertatem, quia inclinando magis voluntatem ad alteram
partem minuit indifferentiam eius3 tamen moraliter et in
ordine ad effectus morales non censetur minuere, quamdiu
illa consuetudo libera ac voluntaria est, propter eandem
rationem, quia dispositio libera, ut sic, non minuit liberum»
(Saurea, De volunt. disp. 3, sect. 3, n. 16).

Obi. ι. Concupiscentia minuit cognitionem, erge et voluntarium.

Resp. Dz'st. antea: Minuit cognitionem sub ratione ddectabxlzk,
nego, sub aliis rationibus, v. g. sub ratione honesti vel ardui etc„

conc. Concupiscentia enim efficit, ut obiectum concupitum appa-
reat pulchrius, facilius vel suavius. Dz'st. auls..- Minuit voluntarium

quoad libertatem, cmm,¹ quoad intensitatem‚ nego. Cf. dicta in
corollario praec.

Ob1‘. 2. Peccatum, quod fit ex concupiscentia, teste S. Thema
(1, 2, q. 77, a. 6) minus est quam peccatum, quod fit sine con-
cupiscentia. Ergo concupiscentia minuit voluntarium.

Resp. Cone. antec. Dist. cons: Minuit voluntarium quoad in-
tensitatem, nege, quoad libertatem et hinc quoad voluntarium sim-

pliciter loquendo, conc.

Inst. Repugnat speciem minui, quin minuatur genus. Atqui
liberum se habet ad voluntarium sicut species ad genus. Ergo
repugnat minui liberum, quin minuatur voluntarium.

· Resp. Trans. mai. Nego min. Voluntarium dividitur in liberum
et necessarium non ut genus in species, sed ut subiectum in acci-
dentia, et quidem in accidentia, quae ipsum actum physice non
mutant, sed ei solum per denominationem extrinsecam a volun-
tate conveniunt (cf. Suarez, De voluntario disp. 1, sect. 3, n. 18 sqq).
Hinc fieri potest, ut voluntarium quoad intensitatem crescat et
tamen quoad extrinsecam affectionem liberi minuatur.

Obi. 3. S. Thomas (1, 2, q. 77, a. 6) dicit: «Actus in tantum
est peccatum, in quantum est voluntarius.» Ergo si concupiscentia
auget voluntarium, auget etiam peccatum, quod certe est contra

doctrinam Doctoris Angelici.
Cathrein, Philos. moralis. Ed. 5. 4

