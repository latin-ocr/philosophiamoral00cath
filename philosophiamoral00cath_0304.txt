280 PARS 11. PHILOSOPHIA moRALIS sPECIALis.

inversa, seu aliis verbis: crescente censu decrescere mercedem
et interesse. Quo maior ergo relative est pars proventuum
alicuius nationiS, quam accipiunt domini fundorum, eo minor
est pars, quam accipiunt labor et capitale.

358. Quae hucusque dicta sunt, constituunt quasi maiorem
argumenti, quo George utitur, eademque haud difficulter ad-
mitti potest. Iam procedit ad minorem, quae sic breviter
comprehendi potest: Atqui Ι) pars proventuum nationalium,
quam accipiunt domini agrorum titulo census, semper fit
maior, et 2) e contrario ea pars, quae contingit labori et
capitali, semper decrescit.

Haec minor quoad utramque partem neganda est. Nam
quoad 1): Assertioni censam fundorum (rent) semper ab·
sorbere relative maiorem partem proventuum nationalium ex-
perientia manifesta contradicit. In Europa v. g. agricolae,
etiam ii, qui suos proprios agros colunt, vix iam se in suo
statu conservare possunt, et tantum abest, ut eorum reditus
fiant maiores, ut potius perpetuo decrescant3

quoad 2): a) Ad probandum mercedem fieri semper mi-
norem provocat ad principium a nonnullis doctoribus oeco-
nomiae politicae admissum: mercedem generatim restringi ad
cam mensuram, quae requiritur ad operarium quomodocum-
que sustentandum. Cum ergo ex altera parte constet sum-
mam proventuum nationalium hodie propter progressum cul-
turae semper fieri maiorem, sequitur eam partem proventuum,
quae labori contingit, fieri semper relative minorem.

Sed hic George duo plane diversa perperam confundit.
Auctores dicentes mercedem restringi ad mensuram necessi-
tatis pro sustentanda vita, loquuntur de mercede operariorum
seu de mercede sensu stricto, prout significat retributionem
pro labore conducto. At vero George alio prorsus et multo
latiore sensu mercedem accipit. Sel. in aequatione supra
citata: productum —— census z merces -ξ- interesse, vox mer-
cedis debet sumi sensu latissimo: pro ea parte producti, quae
labori cuicumque debetur, non solum labori conduct03 secus
est prorsus falsa. Comprehendit ergo etiam eam partem,
quae debetur labori mercatoris et labori agricolae, qui suos

