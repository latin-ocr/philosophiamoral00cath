LIB. Ι. cAP. 111. DE OFFICHS HOMINUM MUTUIS INTER SE. 255

Nemo enim potest obligari nisi a potestate, quae vel me-
diate vel immediate a Deo descendit. Atqui repugnat Deum
alicui per se potestatem facere alios obligandi ad violandam
divinam legem certo cognitam. Ergo nemo per se obligari
potest ad agendum contra conscientiam, quae cuique ex-
hibet legem divinam ad particulares casus applicatam.

Dico per se. Accidere enim potest, ut quis erronee ad dic-
tamen conscientiae perveniat, quod cum certo aliorum iure
sive publico sive privato collidat. In hoc casu ille, cuius ius
violatur, propter errorem accidentalem alterius quantumvis
inculpabilem, suo iuri certo renuntiare non tenetur, saltem
ex iustitia, quamvis propter specialia adiuncta ex caritate ali-
quando ad hoc obligari possit.

3. Etiam libertas conformandi conscientiae dictamini certo
actiones externas sive privatas sive publicas (libertas tertio et
quarto loco enumerata) per se iure naturae singulis competit.

Nemo enim in exsequenda lege divina legitime impediri
potest. Atqui dictamen conscientiae certum exhibet unicuique
legem divinam ad particulares casus applicatam. Haec autem
libertas ab auctoritate publica, praesertim quoad vitam publi-
cam, varie limitari potest.

Quamvis enim haec libertas unicuique conveniat, potest
tamen saepe venire in collisionem cum aliis iuribus altioribus
sive naturalibus sive positivis. Iam in eiusmodi casibus recta
ratio vario modo usum huius libertatis prohibere potest, et
auctoritatis publicae est, hunc usum intuitu boni communis
limitare.

4. Illa conscientiae libertas illimitata‚ quam liberalismi as-
seclae hodie tam frequenter in ore habent, et vi cuius uni-
cuique homini ius competere dicunt, in rebus ad religionem
et conscientiam pertinentibus opinandi et faciendi, quidquid
voluerit, aperte repugnat. Quod speciatim libertatem ab·
solutam opinandi spectat, eam nemini competere posse ex
tota ethica abunde liquet. Haec enim libertas rationem hu-
manam autonomam et sui iuris esse supponit, negat proinde
eius dependentiam a Deo, supremo legislatore, negat ex-

sistentiam legis naturalis et eorum officiorum, quae hucusque
probavimus.

