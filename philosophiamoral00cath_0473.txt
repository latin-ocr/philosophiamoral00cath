LIB. ΙΙ. CAP. 111. DE SOCIETATE CIVILI. 449

regendam tradere debere, qui per vim iniuste auctoritatem
ita usurpavit, ut nullibi nisi in ipso eadem reperiatur. Sed hoc
argumentum solum probat usurpatori supremam potestatem
saltem per modum aclas competere debere.

608. d) Melius ergo dici videtur subditos teneri legibus
usurpatoris oboedire non directe vi potestatis vel iuris ipsius,
quod nullum est, sed quasi indirecte ex eo, quod bonum
societatis commune ideoque ipsa lex naturalis id omnino
exigit. Usurpator iniustus non habet potestatem per modum
habitus seu habitualiter‚ sed solum per modam assus, quatenus
recta ratio ob bonum commune postulat, ut, si usurpator
aliqua in bonum societatis praecipiat, haec praecepta rata
habeantur. Unde infertur usurpatorem, quamdiu non est
factus legitimus princeps, quolibet casu semper peccare, sive
omittat actus, qui sunt necessarii ad reipublicae administra-
tionem, sive eos ponat. Si enim eos ponit, sibi iniuste ar—
rogat potestatem, quam non habet; si omittit sua culpa,
causa est detrimenti communis, quod ex defectu actuum ad
bonum necessariorum oritur.

Obi. ι. Ergo datur necessitas peccandi, quod absurdum est.

Resp. Non datur necessitas peccandi absoluta, sed hypothetica,
scl. necessario peccat, quamdiu libere in illa usurpatione perseverat,
sed potest et debet se ex illo statu retrahere. Dixi: quamdiu
libere in usurpatione perseverat. Nam si iam non posset illum
statum deserere, esset alia quaestio.

Obi. 2. Ergo qui ab usurpatore ius in re sua petunt, peccant.
Nam postulant id, quod usurpator sine peccato praestare non potest.

Resp. Nego illatum. Ad rat. addit. [lisze.- Postulant hoc de-
terminate seu absolute, nege, condicionate seu disiunctive et in
quantum est minus malum, com. Scl. implicite petunt, utusur-
pator vel permittat legitimos iudices suo munere fungi, vel, si hoc

nolit, ipse rem decernat, quia hoc est minus malum, quam causam
indecisam relinqui.

609. Π. His ergo suppositis quaeritur, num usurpator po-
testatem publicam praescribere seu usucapere, i. e. num per
possessionem diuturnam ius ad eandem habendam sibi ac-

quirere possit.
Cathrein, Philos. moralis. Ed. 5. 29

