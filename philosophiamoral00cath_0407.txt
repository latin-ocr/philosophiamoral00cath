LIB. 11. CAP. 111. DE SOCIETATE CIVILI. 383

51 Ι. Prob. 2. Ducit ad falsa consectaria. Nam illa libertas
secundum adversarios debet considerari ut finis in se et
illimitata. Unde necessario consequitur:

a) curam religionis et morum nullatenus habendam ab
auctoritate publica, nisi in quantum necesse est ad har-
moniam libertatis procurandam. Nemo ergo impediri posset
-— saltem in ordine mere naturali et abstrahendo ab ex-
sistentia Ecclesiae ——‚ quominus privatim et publice scriptis
et verbis impetat religionem et bonos mores, quamdiu ae-
qualis aliorum libertas eorumque iura privata per hoc non
laeduntur;

b) in rebus oeconomiris illimitatam «liberam concurren-
tiam» quam vocant omnibus esse concedendam, quamdiu
libertas civium aequalis non laeditur. Quae doctrina quam
funesta sit, experientia iam satis constat, ita ut in hac
illimitata libertate oeconomica reprobanda optimi quique
cum socialistis consentiant. Mirum non est hanc theoriam
liberae concurrentiae a Spencer aliisque Darwinianis eam
etiam ob causam defendi, quia alioquin civitas impedire posset,
quominus debiliores et ineptiores pereant, id quod tamen
secundum principium eorum fundamentale (sitm-iva! ef ille

fittest) fiere debet.

Prob. 3. Refutatur denique haec opinio communi agendi
modo omnium civitatum, quae non contentae custodia liber-
tatis plurima semper fecerunt ad promovendum commercium
et industriam, instructionem publicam etc, quae non com-
prehendi possunt sub nomine custodiae ordinis iuridici.

Prob. 4. Communis est inter theologos et iurisperitos
sententia: auctoritatem posse civibus iura conferre, quae ex
, se non habent, idque non solum quatenus opus est ad iura
tuenda, sed universim quatenus commune bonum hoc postulat;
sic. v. g. conferre potest ius ad certam partem hereditatis,
ius ad accipienda alimenta, ius corporationis etc. Atqui tali
modo conferre iura auctoritas non potest, si eius munus
unice est tueri iura. Ergo . .

Confirm. 5. Contra quosdam catholicos, qui finem civi-
tatis ad tuitionem ordinis iuridici restringunt, invocari potest

