268 PARS 11. PHILOSOPHIA MORALIS s'PEmALis.

usque magis accumulantur in manibus paucorum, dum e con-
trario numerus proletariorum semper fit maior eorumque ’
condicio semper miserior. Nam machinae recens inventae
operarios reddunt saepe superfluos eorumque inter se cona
currentiam augent, quo fit, ut eorum merces semper de-
crescat. Tandem pervenietur ad condicionem socialem plane
intolerabilem, et tunc tota societas sibi arripiet dominium
omnium bonorum productivorum.

Resp. Talis centralisatio divitiarum et productionis fortasse
locum habere posset, si auctoritas civilis omnia relinqueret
liberae concurrentiae et ab omni protectione debiliorum contra
vim et fraudes fortiorum abstineret, et si praeterea operarii
et artifices nullo foedere inter se iungerentur. Sed passim
iam latae sunt variae leges ad protegendas classes inferiores
easque iuvandas. Hinc etiam de facto ex statisticis publicis
constat et etiam a multis socialistis agnoscitur falsam esse
assertionem: condicionem classium inferiorum, praesertim
operariorum, in dies fieri miseriorem et numerum operariorum
labore carentium perpetuo crescere. Quamvis enim machinae
in multis suppleant laborem humanum, tamen simul cum
earum inventione etiam plurimi novi labores humani fiunt
necessarii. Praeterea falsum est numerum proprietariorum
in dies fieri minorem. Quamvis enim in industria proprie
dicta numerus negotiorum ab aliis separatorum et indepen-
dentium fiat minor, dum magnitudo eorum crescit, tamen
hoc non accidit in omnibus provinciis industriae neque ac-
cidit in agricultura. Et praeterea bene notandum est: quam-
vis maiora negotia minora interdum absorbeant, tamen propter-
ea numerus proprietariorum non necessario fit minor. Cum
enim plures fabricae vel fodinae in unum negotium iunguntur,
id fit plerumque hoc modo, ut singularis persona, quae
hucusque fabricam vel fodinam possedit, eam tradat so-
cietati actionum atque ita loco unius proprietarii iam tot
adsint proprietarii, quot sunt possessores actionum. Cf. de
his plura in «Socialismus»8 108 sqq. Ceterum impossibile
esse, ut omnia bona productiva communiter possideantur
a tota civitate ex iis patebit, quae in secunda parte dicturi
sumus

