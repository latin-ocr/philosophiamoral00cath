450 PARS ΙΙ. PHILOSOPHIA MORALIS SPECIALIS.

Difficultas est, quia praescriptio (usucapio) ex solo iure
naturae non est valida, cum ex solo iure naturae non adsit
determinatio temporis. Praeterea requirit bonam fidem (n. 394),
quae in nostro casu deest. — Respondemus:

THESIS XCII.

610. Potestas politica longo temporis lapsu vi solius iuris
naturalis aliquando quasi praescribi potest.

Ama: Ita quoad rem recentiores multi, quamvis circa
modum probandi magna sit diversitas. Cf. epist. Leonis XII]
ad episcopos Galliae, d. d. 16 Febr. 1892 (Acta S. Sedis
XXIV 525), in qua S. Pontifex satis aperte doctrinam in-
nuit, quam hic defendimus

Prob. 1. Recta ratio dictat adesse debere auctoritatem
supremam eamque per se habitualiter, non solum per modum
actus, ideoque eum debere tamquam legitimum principem
agnosci, qui datis circumstantiis stabiliter unice ad illam
auctoritatem gerendam aptus appareat. Atqui fieri potest,
ut mutatio principis (dynastiae), quamvis hic initio potestatem
iniuste usurpaverit, fiat moraliter impossibilis, et quidem ita,
ut neque ab aliis deponi neque ipse potestatem sine gravi
periculo reipublicae abdicare possit. Ergo recta ratio postulat,
ut ipse tamquam legitimus princeps agnoscatur.

Ad mai. Societas enim non potest perpetuo manere in
statu quodam violento et sine legitimo capite.

Ad min. Eiusmodi circumstantiae fortasse raro vel num-
quam in primo usurpatore accidere possunt. Attamen, si
per plures generationes aliqua dynastia pacifice imperio po-
tiatur et altas in populo radices fixerit, si praeterea ex legi-
timo principe non nisi heredes minus idonei adsint, aut de
eorum legitimitate vel de ordine successionis dubia oriantur,
fieri potest, ut mutatio dynastiae regnum gravibus periculis
obiceret seu moraliter fiat impossibilis.

Prob. 2. Securitas publica saepe in periculum vocaretur,
si potestas politica initio iniuste acquisita numquam praescribi ἢ
posset. Ergo haec praescriptio est admittenda.

