CAP. 111. DE BONITATE ET MALITIA MORALI ACTUUM HUMANORUM. 83

Resp. Cone. antec. et nego cons. et paritatem. Vita tota si con-
sideratur ut unum quid, non potest recte ordinari, nisi cognoscatur
et respiciatur finis eiusdem supremus3 et sicut vita tota, ita etiam
ipse lzomo tunc solum recte constitutus censeri potest, si talis est,
qualem requirit eius finis ultimus. Norma enim honesti est natura
humana secundum omnes relationes spectata. Ad has autem re-
lationes etiam, immo primario pertinet relatio ad ultimum finem,
cui omnes aliae relationes subordinantur. Inde autem non sequitur
bonitatem singulorum actuum humanorum consistere formaliter in
utilitate ad ultimum finem, et multo minus, bonitatem multorum
actuum non posse cognosci non cognito fine ultimo. Nam etiam
qui nescit, quis sit finis ultimus hominis, clare videre potest multas
actiones dignitati humanae esse consentaneas et convenientes, con-
trarias vero repugnantes et malas.

THESIS XIV.

93· Pariter reprobandus est sensismus moralis et auto-
nomia Kantiana.

PARS I. De sensismo.

Prob. Sensus ille moralis Ι. gratis asseritur et superfluus
est, quia intellectus ad conceptus et iudicia moralia effor-
manda sufficit. Immo videtur repugnare, nam bonitas et
malitia moralis consistunt in rationibus, quarum perceptio
non ad sensum aliquem, sed ad intellectum pertinet.

Quodsi ad probandum sensum moralem ad facilitatem et
celeritatem recurrunt, qua etiam homines inculti in rebus
moralibus iudicant, respondetur illam facilitatem se exten-
dere tantum ad principia prima eorumque obvias conclusiones
et sufficienter explicari ex evidentia rerum.

2. Quaero: Utrum dependent illa iudicia sensus moralis
ab obiecto annon? Si non, habemus iudicia mere subiectiva
et caeca, quae et rationi repugnant et scepticismo viam pan-
dunt. Si vero dependent ab obiectis, quaero: Quaenam est
ratiO, cur alia obiecta sentiantur bona, alia mala? et sic de-
veniendum est ad aliquam normam obiectivam.

Nota. Supposuirnus sensum illum moralem esse spiritualem3
quodsi assumeretur eum esse corporeum, sententia adversariorum
esset prorsus absurda, cum de bono et malo habeamus ideas et

6:¹2·

