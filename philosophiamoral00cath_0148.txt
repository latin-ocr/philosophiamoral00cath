124 PARS Ι. PHILOSOPHIA MORALIS GENERALIS.

Iustitia vero distributiva et legalis ad restitutionem non
obligant, nisi quatenus simul laeditur iustitia commutativa.·
Ratio est, quia post laesionem non idem numero motivum
manet, quod antea adfuit. Sic v. g. si quis laesit iustitiam
distributivam, iam non potest illam laesionem reparare. «Nam
licet possit damnum resarcire ei, qui minus de bonis com-
munibus accepit, dando ei de bonis propriis id totum, quod
defuit: per hoc tamen non ponitur id, quod iustitia distri-
butiva intendit, quod scl. bona communia aequaliter cum
debita proportione distribuantur. . . . Si vero distributor
non restitueret de bonis propriis, sed de bonis communibus
auferendo excessum portionis ab eo, qui supra sua merita
accepit, ut daret ei, qui acceperat minus: tunc laederetur
iustitia commutativa» (quia scl. prior iam ius in illam rem
acquisivit). (de Lago l. c. disp. Ι, n. 53.)

Ex dictis infertur cum Aristotele (Eth. l. 5, c, 6), S. Thema
(2, 2, q. 57, a. 4) aliisque inter parenlcs et liberos qua tales
non esse iustitiam (commutativam) et iustum simpliciter, sed
secundum quid, quia liberi sunt quasi aliquid parentum, ita
ut perfecta alteritas desit. Dixi qua tales, i. e. si con-
siderantur ea, quae sibi qua parentes vel liberi debent; nam
si v. g. pater et filius spectantur, ut sunt duo homines, sic
potest ratio iustitiae inter eos intercedere (S. leom. l. e.
ad 23 de Lago l. c. n. 31). Mater occidens filium non
solum violat pietatem, sed etiam iustitiam.

144. Virluscs annexae (partes potentiales) iustitiae parti-
culari sunt illae, quae alterum quidem respiciunt, sed a per-
fecta ratione iustitiae deficiunt propterea, quia vel debitum
ad aequalitatem reddere non possunt, vel quia reddunt, quod
non stricte ut suum alteri debitum est. ’

Ad priorem classem pertinet religio, quae inclinat ad
debitum cultum Deo ut primo rerum omnium principio et¹
supremo domino reddendum ; pietas, qua parentibus et patriae
cultum debitum exhibemus ut principio exsistentiae nostrae;
observantia, quae cultum debitum superioribus aliisque honore
et reverentia dignis ratione gubernationis vel excellentiae
exhibet. Species observantiae sunt dulia et oboedientia, cuius

