474 PARS 11. PHILOSOPHIA MORALIS SPECIALIS.

ἓ 2. EIUS EXSISTENTIA PROBATUR.

THESIS C.

644. Exsistit ius internationale naturale tum privatum

turn publicum.
(Moralphil. Π 696 sqq.)

PARS I. Quoad ius privatum.

Prob. Est praeceptum naturale evidens et omnes omnino
homines obligans: suum cuique tribuendum esse. Atqui qui-
libet homo per ipsam naturam multa potest vocare sua (n. 2 38).
Ergo omnes homines obligantur haec eidem tribuere, i. 6.
servare illaesa vel, si iniuste sunt ablata, restituere.

Et re quidem vera praecepta: non esse occidendum, non
6556 furandum etc., non solum prohibent occisionem iniustam

hominis huius vel illius nationis, sed occisionem iniustam
simpliciter.

645. PARS Π. ouoacz ius publicum.

Prob. 1. Illud principium: suum cuique tribuendum, est
prorsus universale et non solum obligat respectu individuorum,
sed etiam respectu societatum quarumcumque3 neque solum
obligat singulos homines, sed etiam societates quascumque,
sive privatas sive publicas, qum' etiam societates civiles
multa possunt naturaliter, i. e. independenter a consensu alia-
rum civitatum, vocare sua, v. g. territorium, certum numerum
civium, formam regiminis, magistratuS‚ aedificia publica, inde-
pendentiam etC.

Huc accedit, quod civitatum iura publica laedi non pos-
sunt, quin etiam laedantur iura privata. ‚Sic princeps vel
dynastia saepe habet ius possidendi auctoritatem politicam,
et subditi habent ius, ne aliis subiciantur contra suam ratio-
nabilem voluntatem.

Prob. 2. Deus, auctor naturae, non solum vult exsistere
civitates, sedetiam eas inter se varias relationes inire. Id
cognoscimus ex eO, quod singulae civitates plerumque sibi
non ad omnia sufficiunt, et ideo connaturaliter variae rela-
tiones et commercia inter eas oriuntur. Ergo Deus etiam
debuit velle ea, quae requiruntur, ut civitates possint recte

