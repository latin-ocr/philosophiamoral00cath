LIB. Ι. CAP. V. DE CONTRACTIBUS. 323

ad finem suum apta sit materia, quae pro pecunia usurpatur,
his dotibus praedita sit oportet:

α) ut sit durabilis seu usu non facile pereat; β) ut etiam
parva eius quantitas relative magnum valorem habeat; γ) ut
facile ab uno loco in alium transferri possit; ὃ) ut sit facile
divisibilis et mensurabilis atque apta ad varias formas reci-
piendas; denique ε) ut sit homogenea, seu ut omnes quanti-
tates aequales aequalem valorem habeant. Ad facilius et
securius reddendum commercium auctoritas publica sibi re-
servare consuevit ius monetas cudendi, i. e. in certa quanti-
tate sigillo publico signandi, quo fit, ut in singulis casibus
iam non opus sit metallum, quod ut pecunia inservit, librare
et examinare. Per se patet nobiliora metalla prae ceteris
rebus his qualitatibus praedita esse.

418. PARS I. Contractus fenebris . . . per se non illicitus.

Prob. Qui in favorem alterius ad tempus se privat usu
rei frugiferae, licite pro hoc onere retributionem accipit.
Atque· secundum hodiernas condiciones oeconomicas pecunia
recte annumeratur rebus frugiferis. Ergo qui eiusdem usu
in alterius favorem ad tempus se privat, licite retributionem
(fenus) pro hoc onere accipit.

Proh. min. Praeter valorem materialem ex materia, ex
qua effecta est, pecunia habet etiam valorem moralem ex
eius usu et fine in commercio humano. Hic autem valor
moralis duplex est:

a) Pecunia inservit ut instrumentum negotiationis et merca-
turae. Nimirum absque pecunia negotiatio exerceri nequit,
et quo maiorem quis habet pecuniae vim, eo maiora lucra
facere potest. Iam quamdiu status societatis is est, ut non
nisi illi, qui specialem aptitudinem et opportunitatem nego-
tiandi habent vel magnam pecuniae summam possident, pe-
cunia lucrum facere possint, hoc lucrum potius ad fructus
industriales referendum est ideoque ipsa pecunia de se frugi-
fera vocari nequit. Quando autem mutato societatis statu
quilibet nonv per* accidens, sed ordinarie et ubique et sine pe-
culiari difficultate per se vel per alios etiam minimam pe-

cuniae quantitatem ad eiusmodi negotia adhibere indeque
21²⁴

